---
layout: post
comments: true
title: முன்னுரை
---

## முன்னுரை

சுமார்‌ நூற்றைம்பது ஆண்டுகளுக்கு முன்பு, ஆங்கிலேய அரசாங்கம்‌
இளம்‌ சிறார்களுக்குக்‌ கற்றுத்தரும்‌ ஆசிரியர்களை சோம்பலான,
சக்தியற்ற கல்விமுறையை ஏற்றுக்கொள்ளச்‌ செய்தது. அந்தச்‌
சூழலிலேயே நமது ஆசிரியர்கள்‌ தொடர வேண்டியதாயிற்று.
இதற்கிடையே கல்வி முறையின்‌ விரிவாக்கம்‌, நாட்டின்‌ மூலை
முடுக்குகளுக்கெல்லாம்‌ கல்வியைக்‌ கொண்டு சென்றது. ஆசிரியர்‌
களின்‌ அக்கறையின்மையை லட்சக்கணக்கான குழந்தைகள்‌
சகித்துக்கொள்ள வேண்டியிருந்தது.

தன்னைச்‌ சுற்றியிருந்த சூழல்களிலிருந்து வேறுபட்டுக்‌ கல்வி
கற்றுத்தர விரும்பும்‌ ஆசிரியர்‌ இருந்திருக்க முடியாது என்பது
தெளிவு. ஆயினும்‌, குழந்தைகளுக்குப்‌ பிடித்தமான ஆயிரக்‌
கணக்கான விஷயங்களை-மண்ணில்‌ இருக்கும்‌ பூச்சி புழுக்களி
லிருந்து, வானத்திலிருக்கும்‌ நட்சத்திரங்கள்‌ வரை-வகுப்பறைக்‌
கல்விக்கு ஏற்றதல்ல என்றே நம்‌ நாட்டில்‌ நிலவிய கல்விமுறை
கருதி வந்தது. தனக்குக்‌ கொடுக்கப்பட்ட பாடப்புத்தகத்திலிருந்தே
தான்‌ கற்பிக்க வேண்டும்‌, குழந்தைகளைப்‌ பரீட்சைகளுக்குத்‌ தயார்‌
செய்ய வேண்டும்‌ என்ற நோக்கிலேயே சராசரி ஆசிரியர்‌ எவரும்‌
வேலை செய்கிறார்‌. குழந்தையின்‌ அறிந்து கொள்ளும்‌ ஆர்வத்துக்கு
தீனிபோட்டு வளர்க்க வேண்டும்‌ என்புது தனது கடமை என்று
எந்த ஆசிரியரும்‌ கருதவில்லை. அப்படி எண்ணினாலும்‌, அந்தக்‌
கடமையை நிறைவேற்றுவதற்குரிய சூழ்நிலையை பள்ளிகள்‌
கொண்டிருக்கவில்லை.

குஜராத்‌ மாநிலத்தின்‌ சிறந்த ஆசிரியரும்‌, கல்வியாளருமான
ஜிஜுபாய்‌ பதேக்கா (1885-1939) எழுதிய 'திவசப்னா' (பகல்‌ கனவு)
என்னும்‌ நூலை மறுபதிப்புச்‌ செய்வதற்குப்‌ பொருத்தமான சூழல்
இருக்கிறது. இந்த நூல்‌ 1932இல்‌ குஜராத்தி மொழியில்‌ முதன்‌
முதலாக வெளியிடப்பட்டது. அதே ஆண்டில்‌, மத்தியப்‌
பிரதேசத்தின்‌ சிறந்த கல்வியாளரான திரு காசிநாத்‌ திரிவேதி
'பகல்‌ கனவு' நூலை இந்தி மொழியில்‌ வெளியிடும்‌ முயற்சியைத்‌
தொடங்கினார்‌. சரியான நடவடிக்கை எதுவும்‌ வெற்றிபெற
வேண்டுமானால்‌, அதற்கு எல்லையற்ற பொறுமை தேவை
என்பதை மகாத்மா காந்தியிடம்‌ கற்றவர்‌ திரிவேதி அவர்கள்‌.
கல்விமுறை குறித்த ஜிஜூபாயின்‌ எழுத்துக்கள்‌ நாடெங்கும்‌
பரப்பப்பட வேண்டும்‌ என்று திரிவேதி கண்ட கனவு கிட்டத்தட்ட
நிறைவேறும்‌ கட்டத்தை அடைந்து விட்டது. அனால்‌, காந்திஜி,
தாகூர்‌, ஜிஜுபாய்‌ ஆகியோர்‌ சென்ற வழியில்‌ நெடும்‌ போராட்‌
டத்தை நடத்தினால்தான்‌ கல்விமுறையில்‌ மாற்றம்‌ செய்ய
வேண்டும்‌ என்னும்‌ கனவை நனவாக்க முடியும்‌. இந்த மூவரும்‌
வலியுறுத்திய கல்வி முறை, குழந்தைகளுக்கு சுதந்திரமும்‌ தற்சார்பும்‌
கொண்ட சூழல்‌ அமைய வேண்டும்‌ என்று வலியுறுத்தியது.
1920ஆம்‌ ஆண்டில்‌ பாலமந்திர்‌ (குழந்தைகளின்‌ கோயில்‌)
அமைத்ததன்‌ மூலம்‌ இந்தக்‌ கருத்துக்கு அமைப்புரீதியான செயல்‌
வடிவம்‌ கொடுத்தவர்‌ ஜிஜுபாய்‌; அவருடைய எழுத்துக்களில்‌
இந்தக்‌ கருத்தின்‌ பல்வேறு அம்சங்களை அவர்‌ கண்டறிந்தார்‌.

பாரம்பரியமாகத்‌ தொடர்ந்து வரும்‌ கல்விமுறையைப்‌ புறந்‌
தள்ளும்‌ ஒரு ஆசிரியரைப்‌ பற்றிய கற்பனைக்‌ கதைதான்‌ பகல்‌
கனவு. காலம்‌ காலமாக அங்கீகரிக்கப்பட்ட பாடப்புத்தகங்களைத்‌
திட்டமிட்டே ஒதுக்கிவிட்டு, குழந்தைகளிடையே தனது பரி
சோதனையை உற்சாகத்துடன்‌ மேற்கொள்கிறார்‌ அந்த அதிரியர்‌.
அவருடைய பரிசோதனைகளின்‌ பின்னணி மான்டிசோரி கல்வி
முறையிலிருந்து கிடைத்தது; ஆனால்‌ அவர்‌ நடைமுறைப்படுத்திய,
கடைப்பிடித்த முறை முற்றிலும்‌ உள்ளூர்‌ அடிப்படையிலானது.

பகல்‌ கனவு நூலைப்‌ படிக்கிற வாசகர்‌ எவரும்‌ ஆர்வத்திலும்‌
மகிழ்ச்சியிலும்‌ துள்ளிக்‌ குதிப்பார்‌; இந்தியாவில்‌ நிலவுகின்ற
சுவையற்ற, தூசிபடிந்து போன தொடக்கப்‌ பள்ளிகளின்‌ சோக
நினைவுகள்‌ அவரிடமிருந்து மறைந்து போகும்‌. நாட்டின்‌
பள்ளிகளில்‌ சிறைப்பட்டிருக்கின்ற திறமைகள்‌ வெடித்துக்‌ கிளம்பி
வெளிவரும்‌ ஒரு எதிர்காலத்தைப்‌ பற்றிய ஓவியத்தைக்‌ காண்பார்‌;
அதில்‌ குழந்தைகள்‌ தங்கள்‌ ஆசிரியருடன்‌ சேர்ந்து தங்கள்‌
வகுப்பறையைச்‌ சுற்றியுள்ள உலகைப்‌ பற்றி மகிழ்ச்சியுடன்‌ அறிந்து
கொள்வார்கள்‌.

**கிருஷ்ண குமார்‌**

---
