---
layout: post
comments: true
title: கடைசிக்‌ கூட்டம்‌
---

**1**

பருவத்தேர்வு முடிந்த சில நாட்களுக்குப்பின்‌ நான்‌ என்‌ சக
ஆசிரியர்களோடு உரையாடிக்‌ கொண்டிருந்தேன்‌.

சந்திராசங்கர்‌, 'நீ ஓர்‌ ஆச்சரியப்படத்தக்க பேர்வழி. உன்‌
பரிசோதனை வெற்றி பெற்றுவிட்டது என்று நான்‌ ஒப்புக்‌
கொண்டே ஆக வேண்டும்‌. ஒரு ஆரம்பப்‌ பள்ளியில்‌ இப்படிப்‌
பட்ட நிகழ்ச்சி நடைபெற முடியும்‌ என்று நாங்கள்‌ சற்றும்‌
கருதவில்லை.

பத்ராசங்கர்‌ இதை மறுத்துப்‌ பேசினார்‌: 'அவருக்கு ஆங்கிலம்‌
தெரியும்‌. ஆகவே ஆங்கிலப்‌ புத்தகங்களைப்‌ படிப்பார்‌. அப்‌
புத்தகஙகளிலிருந்து புதிய கருத்துக்களைக்‌ கற்றுப்‌ பரிசோதனைகள்‌ 
செய்வார்‌' என்றார்‌.

சம்பக்லால்‌, 'இருக்கலாம்‌. அவருக்கு அதெல்லாம்‌ முடியும்‌.
அவருக்குப்‌ பணத்தைப்‌ பற்றிய கவலை இல்லை. முடிவுகளைப்‌
பற்றியும்‌ அவருக்குக்‌ கவலை இல்லை. பரிசோதனை தோல்வி
அடைந்துவிட்டால்‌ அவருக்கு ஒன்றும்‌ சங்கடம்‌ இல்லை ' என்றார்‌.

வெங்கிலால்‌, 'நாம்‌ எப்படி இத்தகைய பரிசோதனைகளைச்‌
செய்ய முடியும்‌? பரிசோதனைகளுக்குக்‌ காலம்‌ செலவாகும்‌, இதை
எல்லாம்‌ சிந்தித்துத்‌ தயாரிக்க யாருக்கு நேரம்‌ இருக்கிறது. நமக்குத்‌
தனி 'ட்யூஷன்‌' உள்ளது. தினமும்‌ மாலையில்‌ நாம்‌ கல்வி
அதிகாரியை வேறு கண்டுகொள்ள வேண்டும்‌, நம்‌ குழந்தைகளைப்‌
கவனிக்க முடியும்‌? அவருக்கு என்ன? சுதந்திரப்பறவை. அவரால்‌
இதெல்லாம்‌ செய்ய முடியும்‌' என்றார்‌.

கடைசியில்‌ நான்‌, 'இதோ பாருங்கள்‌. நாம்‌ இப்பொழுது செய்வதை
விட ஆரம்பக்‌ கல்விக்கு இன்னும்‌ எவ்வளவோ செய்ய
முடியும்‌. ஆரம்பக்‌ கல்வி அமைப்பையே மாற்றி அமைக்க முடியும்‌.
அதை மாற்றி அமைக்க உறுதிகொண்ட ஒரு ஆள்தான்‌ வேண்டும்‌.
இன்றைய உலகமே, பழைய உலகத்திலிருந்து பெளதிக நிலையிலும், 
சமூக நிலையிலும்‌ மாறுபட்டு உள்ளது. மக்கள்‌ அதை மாற்றி
விட்டார்கள்‌. தான்‌ மேற்கொண்ட குறிக்கோளை நிறைவேற்ற
ஒருவனுக்கு உற்சாகமும்‌, தன்னம்பிக்கையும்‌, ஆழ்ந்த ஈடுபாடும்‌
தான்‌ தேவை. ஒருவருக்கு ஆங்கிலம்‌ தெரிவதால்‌ மட்டும்‌ பரி
சோதனைகள் வெற்றி அடைந்துவிடுவதில்ல்லை. ஒருவருக்கு வேலை
செய்ய விருப்பம்‌ இல்லாதபொழுது அவர்‌ கூறும்‌ நொண்டிச்‌
சாக்குத்தான்‌ இது. புதியன செய்யவேண்டும்‌ என்பதற்கான
உள்ளுணர்வுதான்‌-முக்கியமான ஒரு குறிக்கோளுக்காக ஒருவனது
ஆன்மாவின்‌ ஏக்கம்தான்‌--இதை உண்டாக்க வல்லது. சம்பக்லால்‌
அவர்களே, தான்‌ மேற்கொண்ட பரிசோதனையின்‌ விளைவைப்
பற்றி அதை மேற்கொள்பவருக்கு மேல்‌ வேறு யாருக்கும்‌ கவலை
இல்லை. நீங்கள்‌ பெறும்‌ முன்னேற்றத்திற்காகவே நல்ல விளைவு
களை
விரும்புறீர்கள்‌. என்னைப்‌ பொறுத்த வரையில்‌, தோல்வி
என்பது, இம்மாதிரியான பரிசோதனைகள்‌ செய்வதற்கான்‌ ஒரு
வாய்ப்பை நிரந்தரமாக இழப்பதாக ஆகும்‌. அதுமட்டுமல்ல, நான்‌
தோல்வி அடைந்தால்‌ எதிர்காலத்தில்‌ யாரும்‌ இத்தகைய
சோதனைகளை மேற்கொள்வதற்குக்‌ கதவுகள்‌ சாத்தப்பட்டுவிடும்‌.
வேணிபாய்க்கு நான்‌ சொல்ல விரும்புவது என்னவென்றால்‌, சமூக
உறவுகளைக்‌ கவனித்துக்‌ கொள்வதற்கும்‌, வீட்டில்‌ அரட்டை
அடிப்பதற்கும்‌ நேரம்‌ இருக்கிறது. உங்களை யார்‌ நாள்தோறும்‌
கல்வி அதிகாரியைக்‌ கண்டுகொள்ளச்‌ சொல்கிறார்கள்‌? நாம்‌ நம்‌
பணியை நன்றாகச்‌ செய்துவிட்டால்‌, அதுபோல்‌ முகஸ்துதி செய்து
கொண்டிருக்க வேண்டியதில்லை. வேலை செய்யாதவர்கள்தான்‌
இப்படிப்பட்ட கீழ்த்தரமான பணிகளைச்‌ செய்ய வேண்டும்‌.
மாணவர்களுக்குத்‌ தனி 'ட்யூஷன்‌' ஏன்‌ வைக்க வேண்டும்‌?
வகுப்பில்‌ நாம்‌ நன்றாகச்‌ சொல்லிக்கொடுத்தால்‌, வீட்டில்‌ ட்யூஷன்‌
சொல்லிக்‌ கொடுக்காதபொழுதுதான்‌ தனி ட்யூஷன்‌ தேவைப்‌
படும்' என்றேன்‌.

சிவசங்கர்‌ குறுக்கிட்டு, 'ஆனால்‌ என்‌ நண்பரே! நாங்கள்‌
பெறும்‌ குறைந்த சம்பளத்தை நீங்கள்‌ ஏன்‌ மறந்துவிடுகிறீர்கள்‌.
உங்களுக்குக்‌ கொழுத்த சம்பளம்‌ கிடைக்கிறது. என்ன செய்வது?'
என்றார்‌.

'சம்பள உயர்வு கேளுங்கள்‌. உங்களுக்குக்‌ கொடுக்கப்படும்‌.'

'சரியாய்ப்போச்சு. சம்பள உயர்வுக்குப்‌ பதிலாக வேலை
போகும். இதுதான் எங்களுக்கு கிடைக்கும்' என்றார் விஸ்வநாத்.

எல்லா ஆசிரியர்களும் ஒன்று சேர்ந்து கோரிக்கை எழுதித் 
தரவேண்டும்‌. அப்பொழுது எத்தனை பேரை வேலைவைவிட்டு
நீக்குகிறார்கள்‌ என்று பார்ப்போம்‌. அவர்களை நீக்குவதற்கு முன்‌
நாமே வேலைவைவிட்டுவிட வேண்டும்‌ என்கிறேன்‌. கொஞ்சம்‌
தைரியமாக இருங்கள்‌. நான்‌ தைரியமாக இருப்பதால்தான்‌ நான்‌
நினைத்ததைச்‌ செய்கிறேன்‌' என்றார்‌.

பத்ராசங்கர்‌ 'நம்‌ பிழைப்புக்கு என்ன செய்ய முடியும்‌?'
என்றார்‌.

'பிழைப்பா ? தமக்குத்‌ தாமே உதவி செய்பவர்களுக்குத்தான்‌
கடவுளே உதவுகிறார்‌. வேலைகளுக்காக பஞ்சம்‌? வயிற்றுப்‌ பிழைப்‌
புக்காக நான்‌ குப்பைகூடக்‌ கூட்டுவேன்‌. உங்களைப்‌ போல்‌
நான்‌ அரைப்பட்டினியாக இருக்க மாட்டேன்‌. உங்களுடைய
தற்போதைய சம்பளம்‌ படுமோசமானது.'

'நாங்கள்‌ வேலைவயைவிட்டால்‌ அடுத்த நிமிடம்‌ அந்த
வேலையைச்‌ செய்ய எத்தனையோ பேர்‌ காத்திருக்கிறார்கள்‌
என்பதை நீங்கள்‌ உணரவில்லை போலும்‌' என்றார்‌ விஸ்வநாத்‌.

'நாம்‌ மறியல்‌ செய்யவேண்டும்‌. புதிய ஆட்கள்‌ வந்தால்‌
பொறுப்பை ஒப்படைக்கக்‌ கூடாது. நம்முடைய இடத்தை
அவர்கள்‌ ஏற்க அனுமதிக்கக்‌ கூடாது. பள்ளியில்‌ இரவு பகலாக
மறியல்‌ செய்ய வேண்டும்‌. நாம்‌ விழுந்து கிடக்கும்‌ குழிக்குள்‌
அவர்களும்‌ விழுந்துவிட அனுமதிக்கக்‌ கூடாது. பட்டினி,
முகஸ்துதி, சோம்பல்‌ என்ற ஆழ்குழிகளுக்குள்‌ விழுந்துவிடாமல்‌
கேட்டுக்‌ கொள்ளவேண்டும்‌.'

இப்படியாக நாங்கள்‌ பேசினோம்‌. ஆசிரியர்கள்‌ உற்சாகத்‌
தோடு இதை ஆமோதிப்பதை கண்டேன். பழைய அடிமைத்
தனமான கல்வி முறையை ஒழிக்க ஒரு பொறி பற்றவைக்கப்பட்டு
விட்டது என்பதை நான்‌ உணர்ந்தேன்‌.

**2**

நான்‌ புவியியல்‌ கற்பிப்பதைக்‌ குறித்துச்‌ சிந்திக்க ஆரம்பித்தேன்‌.
புவிவியல்‌ பாடங்களைப்‌ பார்த்துவிட்டு மிகுந்த ஏமாற்றத்தோடு
அவற்றைத்‌ தூரத்‌ தள்ளிவைத்தேன்‌. பாடத்திட்டத்தைப்‌ பார்த்த
பொழுது எனக்கு ஒரே எரிச்சல்‌. பையன்கள்‌ ஏன்‌ நதிகள்‌,
மலைகளின்‌ பெயர்களை மனப்பாடம்‌ செய்யவேண்டும்‌ என்று
எண்ணினேன். எனக்கே அவையெல்லாம் ஞாபகம் இல்லை. நேற்று கல்வி அதிகாரி கூட ஆஸ்திரேலியாவுக்குச் செல்லும் மார்க்கத்தை ஒரு தேசப்படத்தை வைத்து தான் தேடிக் கொண்டிருந்தார்.  குழந்தைப் பருவத்தில்
பருவத்தில்‌ மனப்பாடம்‌ செய்த புவியியலை யார்‌ ஞாபகம்‌
வைத்திருக்கிறார்கள்‌ ? இளம்‌ குழந்தைகளுக்கு இப்படிப்பட்ட
புவியியலை ஏன்‌ சொல்லித்தரவேண்டும்‌?

நானே ஆப்பிரிக்காவுக்குப்போனபொழுதுதான்‌ புவியியலைப்‌
புரிந்துகொண்டேன்‌. புவியியலில்‌ ஒரு ஆழ்ந்த நோக்கு எனக்கு
அப்பொதுதான்‌ ஏற்பட்டது. இன்று எனக்குப்‌ புவியியலில்‌ மிகுந்த
ஆர்வம்‌. அந்தப்‌ பாடம்‌ மிகவும்‌ பயனுள்ளதாக உணர்கிறேன்‌.
இந்த வயதில்‌ குழந்தைகளுக்கு இவற்றையெல்லாம்‌ ஏன்‌ கற்றுக்‌
கொடுக்கவும்‌ விளக்கிக்‌ கூறவும்‌ வேண்டும்‌? இந்தப்‌ பாடத்‌
திட்டத்தைப்‌ பின்பற்றுவது அறிவுடைமை ஆகாது என்று நான்‌
கருதுகிறேன்‌. பாடப்புத்தகம்‌ எனக்குச்‌ சிரிப்பைத்தான்‌
வரவழைத்தது. கல்வி அதிகாரியைச்‌ சந்திக்க வேண்டும்‌, புவியியல்‌
பாடத்தை மாணவர்கள்‌ சரிவரப்‌ புரிந்துகொள்ளவும்‌, பாடத்தில்‌
சுவை காணவும்‌ வேண்டுமென்றால்‌ என்னுடைய முறையிலேயே
கற்றுக்‌ கொடுப்பதற்கு அவரிடம்‌ அனுமதி பெற வேண்டும்‌ என்று
எண்ணினேன்‌.

'என்ன விஷயம்‌?' என்றார்‌ அவர்‌.

'பாடத்திட்டத்திலிருந்து புவியியலை நீக்கிவிட்டால்‌ என்ன?
அப்படிச்‌ செய்யக்‌ கூடுமா?' என்று கேட்டேன்‌.

'முடியாது. அப்படிச்‌ செய்ய இயலாது. புவியியல்‌ என்பது
ஒரு மிக முக்கியமான பாடம்‌. இப்பொழுதெல்லாம்‌ வரலாற்றை
விடப்‌ புவியியல்தான்‌ முக்கியமான இடம்‌ பெறுகிறது. நம்‌
பரிசோதனையில்‌ எந்தப்‌ பாடத்தையும்‌ விட்டு விடுவதற்கு இடம்‌
இல்லை. இருக்கும்‌ பாடங்களை மேலும்‌ நல்ல முறையில்‌ கற்றுக்‌
கொடுப்பதுதான்‌ நம்‌ குறிக்கோள்‌. நீங்கள்‌ அதைப்‌ போதிப்பதற்கு
எந்த முறையை வேண்டுமானாலும்‌ கையாளலாம்‌. மற்ற ஆசிரியர்‌
களுக்குப்‌ புவியியல்‌ என்பது ஒரு சுவை மிகுந்த பாடம்‌ என்பதை
உணர்த்தவும்‌, அதை மேலும்‌ நன்றாகக்‌ கற்றுக்‌ கொடுக்க முடியும்‌
என்பதைக்‌ காட்டவும்‌ வேண்டும்‌. அதுதான்‌ உன்னுடைய
பரிசோதனைக்கே ஒரு பரிட்சை' என்றார்‌ கல்வி அதிகாரி.

கல்வி அதிகாரி என்னை மிகச்‌ சாதுரியமாக வாயடைக்க
வைத்துவிட்டார்‌. 'ஆனால்‌ ஐயா ! இந்தப்‌ பாடத்திட்டமோ, பாடப்‌
புத்தகங்களோ வேண்டாம்‌. நான்‌ புவியியலை என்‌ சொந்த
முறையில்‌ கற்பிக்க விழைகிறேன்‌. உங்களுக்கு ஏமாற்றமே ஏற்படாது
என்று நான்‌ உறுதி கூற முடியும்‌' என்றேன்‌ நான்‌.

'நானும்‌ அதைத்தான்‌ எதிர்பார்க்கிறேன்‌' என்றார்‌ கல்வி
அதிகாரி. சிறிது நேரம்‌ கழித்து அவர்‌ மற்றொரு பிரச்சனையை
எழுப்பினார்‌.

'நாங்கள்‌ நடத்தும்‌ தேர்வுகளைக்‌ குறித்து நீ என்ன நினைக்‌
கிறாய்‌? புதிய கல்விக்‌ கொள்கையாளர்கள்‌ ஒட்டுமொத்தமாகத்‌
தேர்வுகளையே எதிர்க்கிறார்கள்‌. அது ஒரு தீமை என்பதில்‌
சந்தேகமே இல்லை. ஆனால்‌ நாங்கள்‌ கல்வித்துறையை நடத்தியாக
வேண்டும்‌. ஆகவே தேர்வுகளையே முற்றிலும்‌ நீக்கிவிட முடியாது.
தேர்வு முடிவுகளும்‌ நமக்கு வேண்டும்‌. தேர்வுகளையே நீக்கி
விடுவோமானால்‌ ஆசிரியர்கள்‌ சொல்லிக்‌ கொடுக்காமலே போகக்‌
கூடும்‌. நேர்மையான ஒரு ஆசிரியர்‌ சொல்லிக்‌ கொடுத்தாலும்‌,
அவர்‌ சரியாகச்‌ சொல்லிக்‌ கொடுத்திருக்கிறாரா என்று சோதனை
செய்து பார்க்க முடியாது. மாணவர்கள்‌ பலன்‌ அடைந்திருக்‌
கிறார்களா என்பதைப்‌ பார்ப்பதற்கும்‌ நமக்கு ஒரு அடிப்படைக்‌
கருவி தேவை. நீ என்ன சொல்கிறாய்‌?' என்று கேட்டார்‌.
'உங்கள்‌ பிரச்சினை மிகவும்‌ சரியானது. மாணவர்கள்‌ பள்ளி
செல்லும்‌ வரையும்‌, அவர்களுக்கு ஓர்‌ ஆசிரியர்‌ கற்றுக்கொடுக்கும்‌
வரையும்‌ தேர்வுகள்‌ இருந்துதான்‌ ஆகவேண்டும்‌. மாணவர்கள்‌
கற்றக்கொள்ள வேண்டும்‌ என்னும்‌ உள்ளார்ந்த ஆர்வத்தோடு
வரவேண்டும்‌; போதனைமுறைக்‌ கலையை அறிந்த உற்சாகம்‌
மிகுந்த ஆசிரியர்கள்‌ வேண்டும்‌. அப்பொழுதுதான்‌ தேர்வுகளைக்‌
கைவிட முடியும்‌. இன்று நம்மிடையே உள்ள பணத்தை மையமாகக்‌
கொண்ட அமைப்பு உள்ளவரை தேர்வுகள்‌ இருந்துதான்‌
ஆகவேண்டும்‌.'

'அது சரிதான்‌; இந்த முறையில்‌ ஏதோ சில முன்னேற்றம்‌
செய்ய முடியுமானால்‌ சந்தித்துப்‌ பார்ப்போம்‌' என்றார்‌.

'தற்சமயம்‌ நீங்கள்‌ வருடத்தில்‌ இரண்டு தேர்வுகள்‌ நடத்து
கிறீர்கள்‌: அதாவது பருவத்‌ தேர்வும்‌ ஆண்டிறுதித்தேர்வும்‌. இதற்குப்‌
பதிலாக மாதாந்திரத்‌ தேர்வுகளை நடத்தலாம்‌. மாணவனைப்‌
பரீட்சித்துத்தான்‌ ஆகவேண்டும்‌ என்றால்‌, அதை அவன்‌ அடிக்கடி
சந்திப்பது நல்லது. இவ்வாறு பழக்கமாகி விடுவதால்‌ தேர்வுப்‌ பயம்‌
நீங்கிவிடும்‌, தேர்வுச்‌ சுமையும்‌ நீங்கிவிடும்‌. இரண்டாவதாக, தேர்வு
என்பது மாணவர்களின்‌ தகுதியை நிர்ணயிப்பதாக அமையாமல்‌,
மாணவர்களின்‌ பலவீனத்தைக்‌ கண்டு அறியவும்‌, முன்னேற்றம்‌
குறைந்த மாணவர்களை எச்சரிக்கை செய்யவும்‌ சாதனமாகப்‌
பயன்பட வேண்டும்‌. இதுவே மிகப்‌ பெரிய வித்தியாசம்‌. மூன்றாவ
தாக பாடத்தை நன்றாக அறிந்துவிட்டதாக உறுதியுடன்‌ கூறும்‌
மாணவர்களுக்குத்‌ தேர்வில்‌ இருந்து விலக்கு அளிக்கப்பட
வேண்டும்‌. மாணவர்கள்‌ தங்கள்‌ பலவீனத்தைத்‌ தெரிந்து கொள்‌
வதற்காகத்‌ தாங்களாகவே தேர்வில்‌ கலந்து கொள்ள முன்வர
வேண்டும்‌. தேர்வில்‌ கலந்து கொள்ளாதவர்களுக்குத்‌ தத்தம்‌
குறைபாடுகள்‌ தெரியாமல்‌ போகும்‌ வாய்ப்புள்ளது. பொருத்தமான
தேர்வு முறைகள்‌ சாத்தியப்படும்‌ பாடங்களில்‌ மட்டுமே தேர்வுகள்‌
நடக்க வேண்டும்‌. மற்ற பாடங்களில்‌ தேர்வு இருக்கக்‌ கூடாது.

மேலும்‌ தேர்வுகளில்‌ வினாக்களுக்கு விடையெழுதப்‌ பாடப்‌
புத்தகங்களை அனுமதிக்க வேண்டும்‌. பையன்‌ பாடப்புத்தகத்தை
எப்படிப்‌ பயன்படுத்துகிறான்‌ என்பதே சோதனைமுறையாகும்‌.
தேர்வு முடிவுகள்‌ பின்வருமாறு மூன்று வகையாகப்‌ பிரித்து
வெளியிட வேண்டும்‌: 1) மேல்‌ வகுப்புக்குச்‌ செல்லத்‌ தகுதியில்லை;
2) பலவீனமான பாடங்களில்‌ முன்னேற்றம்‌ காட்டுவதைப்‌
பொறுத்து மேல்‌ வகுப்புக்குச்‌ செல்லலாம்‌; 3) மேல்வகுப்புக்குச்‌
செல்லலாம்‌. முதல்‌ இடம்‌ இரண்டாம்‌ இடம்‌ என்று மதிப்பெண்‌
கொடுத்துத்‌ தகுதியளிக்கும்‌ முறையை விட்டுவிட வேண்டும்‌.'

கல்வி அதிகாரி, 'அடுத்த ஆண்டுக்கு நான்‌ உன்னை என்‌
துணை அதிகாரியாக நியமிக்க வேண்டும்‌' என்றார்‌.

நான்‌ புன்னகை புரிந்தேன்‌. மேலும்‌ தொடர்ந்து, 'ஆசிரியர்‌
 தேர்வாளர்களாக இருக்க வேண்டும்‌. வேறெவரையும்‌ விடத்‌ தன்‌
மாணவர்களின்‌ பலவீனங்களும்‌, அவ்வாறு இருப்பதற்கான
காரணங்களும்‌ அவர்களுக்குத்தான்‌ நன்றாகத்‌ தெரியும்‌. மாணவன்‌
மேல்‌ வகுப்புக்குச்‌ செல்லத்‌ தகுதி உடையவனா இல்லையா
என்பதை அவர்கள்தான்‌ நன்றாகத்‌ தெரிந்து முடிவு செய்ய
வேண்டும்‌. எப்படித்‌ தேர்வுகளை நடத்த வேண்டும்‌, ஆசிரியர்‌
நன்றாக தேர்வை நடத்த அறிந்திருக்கிறாரா என்று மேற்பார்வை
செய்யத்‌ துணைக்‌ கல்வி அதிகாரி தேவைதான்‌' என்றேன்‌.

'முற்றிலும்‌ புதிய கருத்து' என்றார்‌ கல்வி அதிகாரி.

'ஆமாம்‌' என்றேன்‌ நான்‌.

தேர்வுகளைப்‌ பற்றி இன்னும்‌ சொல்லிவிடுவேன்‌. ஆனால்‌
உணவருந்தும்‌ நேரம்‌ வந்துவிட்டது. கல்வி அதிகாரி உணவருந்தச்‌
செல்வதற்காக எழுந்துவிட்டார்‌. என்னை நோக்கி ஒரு புன்னகை
யுடன்‌, 'நல்லது. நல்லது. நாம்‌ இதைப்பற்றி மேலும்‌ பின்னர்‌
பேசுவோம்‌. போகட்டும்‌. இது குறித்து நீ ஏன்‌ நம்‌ ஆசிரியர்‌
களிடையே ஒரு சொற்பொழிவு செய்யக்கூடாது?' என்று கேட்டார்‌.

நான்‌ அவரிடம்‌ விடைபெறுவதற்காக எழுந்தேன்‌. எனக்கு
நானே கூறிக்கொண்டேன்‌, 'என்னுடைய சொற்பொழிவால்‌
ஆசிரியர்‌ யாரும்‌ பயனடையப்‌ போவதில்லை. இன்றைய தேர்வு
முறை என்னும்‌ படுகுழியிலிருந்து அவர்களை வெளியே கொண்டு
வருதல்‌ என்பது மிகக்‌ கடினமான காரியம்‌. கல்வி அதிகாரி
மாற்ற முடியும்‌ ஆனால்‌ அவரோ...'

**3**

நான்காம்‌ வகுப்பு மாணவர்கள்‌ புவியியல்‌ கலைச்சொற்களை
அறிந்திருப்பதோடு, ஓரளவு புவியியல்‌ பாடத்தைப்‌ பற்றியும்‌
அறிந்திருக்க வேண்டும்‌ என்று எதிர்பார்க்கப்படுகிறது. ஆகவே
நான்‌ தேச வரைபடங்களை வரவழைத்து அவற்றைச்‌ சுவர்களிள்‌
தொங்கப்போட்டேன்‌. கத்தியவார்‌, குஜராத்‌, பம்பாய்‌ மாநிலம்‌
ஆகியவற்றின்‌ வரைபடங்கள்‌ அவை. பையன்கள்‌ ஆச்சரியம்‌
அடைந்தார்கள்‌. இதுவரை நான்‌ புவியியலே கற்பிக்கவில்லை.

அவர்கள்‌ தங்கள்‌ நோட்டுப்புத்தகங்களிலிருந்து காகிதங்‌
களைக்‌ இழித்துக்‌ கூர்‌ உருளைகள்போல்‌ செய்து கொண்டார்கள்‌.
இவற்றைத்‌ தங்கள்‌ சுண்டுவிரல்களில்‌ அவர்கள்‌ மாட்டிக்‌
கொள்வார்கள்‌.

'ஏன்‌ இந்தக்‌ காகிதக்‌ கூர்‌ உருளைகள்‌' என்று நான்‌ கேட்டேன்‌.

'வரைபடத்தை மனப்பாடம்‌ செய்வதற்காக' என்றார்கள்‌.

நான்‌ அதிர்ச்சி அடைந்தேன்‌. வரைபடங்களை மனப்பாடம்‌
செய்வதா? வேடிக்கை செய்வதற்காகவே ஒரு பையனை வரை
படத்திலிருந்து பவநகரைக்‌ கண்டுபிடிக்கச்‌ சொன்னேன்‌. அவன்‌
பம்பாய்‌ மாநில வரைபடத்தைக்‌ கண்களால்‌ துழாவினான்‌. அவன்‌,
பம்பாய்‌, அகமதாபாத்‌, ஹைதராபாத்‌ என்று படித்தான்‌. கீழ்‌
நோக்கிப்‌ பார்த்துப்‌ பூனா என்று படித்தான்‌. பக்கவாட்டில்‌ பார்த்துப்‌
போர்பந்தர்‌ என்றான்‌. அவனுக்கு அடுத்திருந்த இரண்டு மூன்று
பையன்கள்‌ ஏற்கெனவே பவநகரைக்‌ கண்டுபிடித்து விட்டார்கள்‌.
அவர்கள்‌ தாங்களே பதில்‌ அளிக்க விரும்பினார்கள்‌. நான்‌
கேளாமலே கடைசியில்‌ ஒரு பையன்‌ வரைபடத்தில்‌ பவநகரைக்‌
காண்பித்தான்‌.

'கத்தியவாரில்‌ எந்தத்‌ திசையில்‌ பவநகர்‌ உள்ளது? அதன்‌
திசையை எனக்குக்‌ காட்டுங்கள்‌' என்றேன்‌.

பையன்கள்‌ மேலும்‌, கீழும்‌, வலமும்‌, இடமும்‌ பார்த்துவிட்டு
ஏதோ மனக்கணக்குப்‌ போட்டுப்பார்த்துவிட்டு வடக்கு என்றார்கள்‌.

'வடக்கு என்றால்‌ அங்கே மேலே. இந்தப்‌ பக்கம்‌ கிழக்கு
எனப்படும்‌' என்றான்‌.

எனக்கு சிரிப்பை அடக்க முடியவில்லை. 'மேலே ஆகாயம்‌
தான்‌ இருக்கிறது. மேலே எப்படி வடக்கு இருக்க முடியும்‌?'

'இல்லை ஐயா, மேலே வடக்கு, கீழே அங்கே தெற்கு உள்ளது'
என்றார்கள்‌ மற்ற மாணவர்கள்‌.

ஒரு பையன்‌ 'நீளவாட்டில்‌ வடக்கு-தெற்கு, அகல வாக்கில்‌
கிழக்கு-மேற்கு' என்றான்‌.

மற்றொரு பையன்‌, 'சூரியன்‌ உதிக்கும்‌ திசை கிழக்கு'
என்றான்‌.

'இந்த வரைபடத்தில்‌ சூரியன்‌ எங்கே இருக்கிறது ?
காட்டுங்கள்‌' என்றேன்‌.

மாணவர்கள்‌ குழப்பம்‌ அடைந்தார்கள்‌. 'செத்குஞ்சி நதியைக்‌
காட்டுங்கள்‌' என்று மேலும்‌ கேட்டேன்‌.

தங்கள்‌ விரலிலிருந்து காகிதச்‌ சுருளைக்கொண்டு, செத்குஞ்சி
நதியைக்‌ காட்டினார்கள்‌.

'அது எதனுடன்‌ கலக்கிறது?'

'கம்பட்‌ வளைகுடாவில்‌ சென்று கலக்கிறது.'

'அது ஏன்‌ இந்தப்‌ பக்கம்‌ அரபிக்கடலில்‌ கலப்பதில்லை?'
என்று கேட்டேன்‌.

ஒரு பையன்‌ 'அது ஆற்றின்‌ விருப்பம்‌. அது கம்பட்‌ வளை
குடாவில்‌ தான்‌ கலக்க விரும்பியது' என்றான்‌.

'ஆனால்‌ ஆறானது ஏன்‌ இங்கே கீழே இறங்கி வருகிறது?'
என்றேன்‌.

'அது இயற்கை ஐயா. தண்ணீர்‌ மேலே இருந்து கீழ்‌ நோக்கித்‌
தான்‌ பாயும்‌. தெற்குப்பக்கம்தான்‌ கீழே' என்றான்‌.

எனக்கு ஆச்சரியமாக இருந்தது. கடந்த ஆண்டு படித்த
புவியியலை அவர்கள்‌ மறந்துவிடவில்லை. மனப்பாடம்‌ வெற்றி
கரமாக இருந்தது. இந்த வருடமும்‌ நானும்‌ அப்படியே போதிக்‌
கலாம்‌. ஆனால்‌ அது புவியியல்‌ போதனையாக இருக்காது. நான்‌
பையன்களிடம்‌ வரைபடங்களைச்‌ சுருட்டிவையுங்கள்‌. நாம்‌
அடுத்தமாதம்‌ புவியியலைப்‌ படிப்போம்‌. இப்பொழுது நாம்‌ ஓவியம்‌
பழகுவோம்‌' என்றேன்‌.

பையன்கள்‌ என்னைப்‌ பார்த்துத்‌ திருதிருவென்று விழித்‌
தார்கள்‌. பள்ளியிலேயே சத்திரம்‌ தீட்டுதல்‌ என்பது புதிய பாடம்‌.
அது பாடத்திட்டத்தில்‌ சேர்க்கப்படவில்லை. பள்ளியில்‌ இது
போன்ற ஏதாவது ஒரு செய்முறையைப்‌ பாடத்திட்டத்தில்‌
சேர்க்கலாம்‌.

அடுத்த நாள்‌ என்னுடைய வகுப்பில்‌, 'உங்களுக்கு விருப்ப
மானவற்றை வரையுங்கள்‌; உங்களால்‌ முடிந்தவற்றை வரையுங்கள்‌.
வேண்டுமானால்‌ ஒரு படத்தைப்‌ பார்த்துப்போடுங்கள்‌, அல்லது
அதன்மேல்‌ வைத்து நகல்‌ செய்யுங்கள்‌. இல்லையேல்‌ நினைவு
படுத்திக்கொண்டு ஏதாவது வரையுங்கள்‌. மனிதன்‌, விலங்கு, பறவை,
பட்டுப்பூச்சிகள்‌, மரங்கள்‌, பூக்கள்‌, வானம்‌, வீடு, ஆதியவற்றில்‌
ஏதாவதொன்றையோ அல்லது அதுபோன்ற ஏதாவது ஒரு
பொருளையோ வரையுங்கள்‌. தேசப்படத்தைக்கூட வரையுங்கள்‌'
என்றேன்‌.

குழந்தைகள்‌ தங்கள்‌ சிலேட்டுகளில்‌ அவற்றை வரையத்‌
தொடங்கினார்கள்‌. அன்று முற்பகல்‌ முழுவதும்‌ எல்லாவகையான
பொருள்களையும்‌ வரைந்தார்கள்‌. மணி அடித்தபொழுதுதான்‌
அவ்வளவு நேரம்‌ ஆனது தெரிந்தது. நேரம்‌ ஆகிவிட்டது. நான்‌
வகுப்பை நோக்கி, 'உங்கள்‌ பெற்றோர்கள்‌ உங்களுக்குக்‌ காகிதங்கள்‌,
பென்சில்கள்‌ கொடுத்தால்‌ நோட்டுப்புத்தகங்களில்‌ வரையுங்கள்‌.
இல்லையேல்‌ சிலேட்டுகளிலேயே வரையுங்கள்‌' என்றேன்‌.

இரண்டு மூன்று நாட்கள்‌ கழிந்தன. பல படங்கள்‌ வரையப்‌
பட்டன. ஓவியர்கள்‌ இவற்றைப்‌ பார்த்தால்‌ தூக்கித்‌ தூர எறிந்து
விடுவார்கள்‌. இருந்தபோதிலும்‌ அவை குழந்தைகளால்‌ அவரவர்‌
கற்பனைக்கும்‌ ஆற்றலுக்கும்‌ தகுந்தாற்போல்‌ வரையப்பட்டவை.
அவற்றைப்‌ பாதுகாத்து வைப்பது எதிர்காலத்தில்‌ உபயோகிப்படும்‌
என்று நான்‌ கருதினேன்‌. கல்விஅதிகாரியை நான்‌ சந்தித்து, சிறிது
கஷ்டப்பட்டு, ஒரு பக்கம்‌ எழுதப்படாத சில தாள்களை நான்‌
பெற்றேன்‌. அவரிடமிருந்து சுமார்‌ இருபத்தைந்து வண்ணப்‌
பென்சில்களையும்‌ பெற்றேன்‌. அவர்‌ என்னைப்‌ பார்த்துப்‌
புன்னகையுடன்‌, 'படிப்புச்‌ சொல்லிக்‌ கொடுப்பதை விட்டுவிட்டு,
ஓவியத்தை மேற்கொண்டுவிட்டாய்‌ போலும்‌!' என்றார்‌.

வெவ்வேறு தலைப்புகளுக்கு ஏற்ப நோட்டு புத்தகங்கள்‌
தைத்து அவற்றில்‌ பையன்களைப்‌ படம்போடச்‌ சொன்னேன்‌.
பொருத்தமான அலங்காரத்துக்கு, சிலர்‌ வேப்பம்‌ கொப்புகளையும்‌
அரசமர இலைகளையும்‌, துளசிச்‌ செடியின்‌ கொப்புகளையும்‌,
சாதாரண மலர்களையும்‌ இடையில்‌ வைக்கச்‌ செய்தேன்‌.
துணிக்கடைக்காரர்‌ ஒருவரிடம்‌ இருந்து துணிகளில்‌ அச்சிடப்பட்ட
சில துண்டுகளை வாங்கித்‌ தொங்கவிட்டேன்‌. என்னுடைய
நண்பர்களிடம்‌ சிலரிடமிருந்து இரவலாக சில நல்ல ஓவியங்களை
வாங்கி மாதிரிகளாக விளங்கும்படி அவற்றையும்‌ மாட்டித்‌
தொங்கவிட்டேன்‌. பொருள்களைப்‌ பார்த்து வரைவதற்காக
அன்றாட உபயோகப்‌ பொருள்களாகிய-மைக்கூடு, பேனா, ஒரு
பெட்டி, தீப்பெட்டி, முதலியவற்றை வைத்தேன்‌. கரும்பலகையில்‌

எழுதினேன்‌:
வரைக, வரைக, வரைக   
நீங்களே செய்யுங்கள்‌   
எப்படி வரைவது என்பது உங்களுக்கே தெரியும்‌   
உங்கள்‌ ஓவியங்கள்‌ நாளுக்குநாள்‌ சீரடைகின்றன.   

பையன்கள்‌ மிகவும்‌ ஆர்வமாக இருந்தார்கள்‌. சித்திரத்‌ தையல்‌
போட்ட துணிகளிலிருந்து பார்த்துப்‌ பையன்கள்‌ அவற்றைப்‌
போலவே துல்லியமாக வரைந்தார்கள்‌. உண்மையான  பூக்களைப்‌
போலவே சிலர்‌ பூக்களை வரைந்தார்கள்‌. சிலர்‌ படம்‌ வரையவே
இல்லை. அவர்கள்‌ சும்மா உட்கார்ந்துகொண்டு மற்றவர்கள்‌
வரைவதைப்‌ பார்த்துக்‌ கொண்டிருந்தார்கள்‌.

பதினைந்து நாட்கள்‌ கழித்து, உயர்நிலைப்‌ பள்ளியிலிருந்து
ஓவிய ஆசிரியரை வரவழைத்தேன்‌. அவரிடம்‌, 'பையன்களுக்கு
எப்படிப்‌ படம்‌ வரைய வேண்டும்‌ என்று நீங்கள்‌ கற்றுக்‌ கொடுக்க
வேண்டாம்‌. உங்களுக்குப்‌ பிடித்தமானவற்றைக்‌ கரும்பலகையில்‌
வரையுங்கள்‌. அதைச்‌ சிறிது மெதுவாகவும்‌, படிப்படியாகவும்‌
வரையுங்கள்‌. ஒரு நாற்காலி, அல்லது மரம்‌ அல்லது வேறு ஏதாவது
ஒரு பொருளை வரையுங்கள்‌' என்றேன்‌.

அவரும்‌ அப்படியே செய்தார்‌. பையன்கள்‌ அவர்‌ செய்வதைக்‌
கூர்ந்து கவனித்தார்கள்‌. அடுத்த நாள்‌ ஓவியப்‌ பணியில்‌ ஊக்கம்‌
கூடியது. ஓவியம்‌ வரையும்‌ உத்தியில்‌ ஓரிரு நுணுக்கங்களை
அவர்கள்‌ கற்றுக்‌ கொண்டிருந்தார்கள்‌. அவரவர்‌ தீட்டிய ஓவியங்‌
களில்‌ அவரவர்‌ பெயர்களையும்‌ தீட்டிய தேதியையும்‌ நான்‌ எழுதச்‌
சொன்னேன்‌.

மேலும்‌ சில நாட்கள்‌ கழித்து நான்‌ உயர்நிலைப்பள்ளி ஓவிய
ஆசிரியரை வரவழைத்து ஓர்‌ ஓவியத்துக்கு வண்ணம்‌ தீட்டுவது
எப்படி என்று விளக்கிக்‌ காட்டச்‌ சொன்னேன்‌. விளக்கமாக அவர்‌
வண்ணப்‌ பென்‌சில்களைக்‌ கொண்டு நான்கைந்து படங்களுக்கு
வண்ணம்‌ தீட்டிக்‌ காண்பித்தார்‌. பையன்களுக்கு ஒரு புதிய உலகம்‌
தெரிந்தது.

அடுத்து, என்னுடைய நண்பரான 'சர்வேயர்‌' ஒருவரை
வரவழைத்துப்‌ பள்ளியின்‌ வரைபடத்தை அறைகள்‌ முதலியவற்றை
அளவெடுத்து வரையச்‌ சொன்னேன்‌. அவரும்‌ நானும்‌ அளவு
களைக்‌ குறிக்க ஆரம்பித்தோம்‌. மாணவர்கள்‌ நாங்கள்‌ செய்தவற்‌
றைத்‌ தொடர்ந்து கவனித்துக்‌ கொண்டு வந்தார்கள்‌. காகிதத்தில்‌
ஒரு கட்டிடத்தின்‌ வரைபடத்தை எப்படி வரைவுது என்பதை
நாங்கள்‌ விளக்கினோம்‌. சில நாட்களுக்குப்‌ பையன்களை 'சர்வேயர்‌'
அலுவலகத்திற்கு அழைத்துச்‌ சென்று, தெருக்கள்‌, கிராமங்கள்‌,
காட்டுப்பகுதிகள்‌ ஆகியவற்றின்‌ வரைபடங்களை எப்படி வரை
கிறார்கள்‌ என்பதைக்‌ காட்டினேன்‌. ஓரிரு முறை, பையன்களை
சர்வேயருடன்‌ நேரடியாக எங்கே நிலஅளவை செய்கிறார்களோ
அந்த இடத்துக்கு அழைத்துச்‌ சென்றேன்‌.

இப்பொழுது பையன்கள்‌, அவர்களின்‌ வீடுகள்‌, வகுப்‌
பறைகள்‌, ஒரு கிணறு, ஏரி முதலியவற்றின்‌ வரைபடங்களை வரைய
ஆரம்பித்தார்கள்‌. நான்‌ பையன்களை இயற்கைச்‌ சூழ்நிலைகளை
நேரே கண்டறிவதற்காக விளையாட்டுகளை விளையாடச்‌ சொன்‌
னேன்‌. இதன்மூலம்‌ ஒரே பார்வையில்‌, அவர்கள்‌ கண்ட காட்சி
களைக்‌ கற்பனையில்‌ கண்டு, அவற்றைப்‌ படமாக வரையப்‌ பயிற்சி
பெறச்‌ செய்தேன்‌. சூரியோதயத்திலும்‌ அஸ்தமனத்திலும்‌
ஆகாயத்தின்‌ நிறங்களைக்‌ கூர்ந்து கவனிக்கச்‌ செய்தேன்‌. மரங்கள்‌
முதலிய பொருள்களைத்‌ தூர இருந்தும்‌ அண்மையில்‌ இருந்தும்‌
கவனிக்கச்‌ செய்து பொருள்களைப்‌ பற்றிய கண்ணோட்டம்‌ பெறச்‌
செய்தேன்‌. மரங்கள்‌, குன்றுகள்‌, மனிதர்கள்‌, ஆகிய பொருள்களின்‌
மீது நிழலும்‌ ஒளியும்‌ விழுவதைக்‌ கூர்ந்து கவனிக்கச்‌ செய்தேன்‌.
எங்கள்‌ ஓவியப்பணி முழு வீச்சில்‌ நடைபெற்றது.

**4**

ஒருநாள்‌ உயர்நிலைப்பள்ளியிலிருந்து இருகண்‌ தொலைநோக்கி
வாங்கி வந்தேன்‌. அவற்றை உபயோகப்படுத்தித்‌ தூரத்தில்‌ உள்ள
பொருள்களை எவ்வாறு நோக்குவது என்பதையும்‌ காட்டினேன்‌.
பையன்களுக்கு ஒரே ஆச்சரியம்‌. தொலைநோக்கியின்‌ மூலம்‌
ஒவ்வொருவராகப்‌ பார்ப்பதற்கு ஒரு நாள்‌ முழுவதும்‌ செலவாயிற்று.
ஒரு நாளிரவில்‌ கிரகங்களையும்‌, நட்சத்திரங்களையும்‌ பார்ப்‌
பதற்காக ஒரு வான்நோக்கியைக்‌ கடன்‌ வாங்கி வந்தேன்‌. 'நீங்கள்‌
மிகவும்‌ சுறுசுறுப்பானவர்‌' என்று என்‌ நண்பர்கள்‌ என்னைப்‌
பாராட்டினார்கள்‌.

இப்படிப்பட்ட சந்தர்ப்பங்களில்‌ என்‌ ஆசிரியத்‌ தோழர்கள்‌
பொதுவாக என்னுடனேயே இருந்தார்கள்‌. அவர்கள்‌ என்னைப்‌
பற்றி புறம்‌ பேசுவதைவிட்டுவிட்டு என்னிடமிருந்து பலவற்றைக்‌
கற்றுக்கொள்ள முன்வந்தனர்‌. பிற ஆசிரியர்கள்‌ என்‌ வகுப்புகளுக்கு
வந்து வாரத்தில்‌ ஒரு மணிநேரம்‌ கவனித்துக்‌ கற்றுக்கொள்ள கல்வி
இயக்குநர்‌ அனுமதி வழங்கியிருந்தார்‌.

இரவில்‌, மாணவர்களுக்கு நிலா, கிரகங்கள்‌, நட்சத்திரங்கள்‌
ஆகியவற்றைத்‌ தொலைநோக்கிமூலம்‌ காண்பித்தேன்‌. இது
அவர்களுக்கு ஆச்சரியமான செயலாக அமைந்தது.

நான்‌ அவர்களுக்குச்‌ சந்திரனைக்காட்டி, 'நிலாவில்‌ ஒரு
பாட்டி நூற்பதாகவும்‌, ஒரு வெள்ளாடு வைத்திருப்பதாகவும்‌
உங்களுக்குச்‌ சொல்லப்பட்டிருக்கும்‌. ஆனால்‌ உண்மையில்‌ அவை
சந்திரனில்‌ உள்ள பெரிய மலைகள்‌, சந்திரன்‌ மிகவும்‌ குளிர்ச்‌
சியாக இருக்கும்‌. ஆகவே அதில்‌ மனிதர்கள்‌ வசிக்க முடியாது'
என்று கூறினேன்‌.

பையன்கள்‌ என்னை ஆச்சரியத்தோடு பார்த்தார்கள்‌. நான்‌
தொடர்ந்து, 'நாம்‌ வாழும்‌ இந்தப்‌ பூமியும்‌ நிலாவும்‌ ஒரு வகையில்‌
சகோதரிகள்‌, சூரியன்தான்‌ இவர்களின்‌ தந்தை' என்றேன்‌.
பையன்களின்‌ ஆச்சரியம்‌ இன்னும்‌ அதிகரித்தது. 'எந்தக்‌
கதைப்புத்தகம்‌ இதையெல்லாம்‌ கூறுகிறது?' என்று கேட்டான்‌
ஒருவன்‌.

'இது ஒரு கதையல்ல. உண்மையான செய்தி.'

'இல்லை. இல்லை'

'உண்மை அப்படித்தான்‌.'

உலகம்‌ எப்படி உண்டாகியது என்பதை அவர்களுக்கு நான்‌
கூறினேன்‌. அவர்கள்‌ அதில்‌ ஆர்வம்‌ காட்டினார்கள்‌. தினந்தோறும்‌
நான்‌ அந்த வரலாற்றைத்‌ தொடர்ந்து கூறலானேன்‌. உலகம்‌
குளிர்ந்தவுடன்‌ எவ்வாறு அதன்‌ மேற்பரப்பு உண்டாகியது என்று
கூறினேன்‌. மலைகளும்‌ பள்ளத்தாக்குகளும்‌ எவ்வாறு உண்டாயின
என்று கூறினேன்‌. எவ்வாறு, பாசியும்‌, அமீபாவும்‌, மீன்களும்‌,
தவளைகளும்‌, நிலத்திலும்‌ நீரிலும்‌ வாழும்‌ உயிர்களும்‌, காடுகளும்‌,
ஆதிகால மனிதக்‌ குரங்குகளும்‌ உருவாயின என்றும்‌ இவற்றிலிருந்து
படிப்படியாக இன்று நாம்‌ காணும்‌ மனித இனம்‌ எவ்வாறு
உருவாகியது என்றும்‌ நான்‌ அவர்களுக்குக்‌ கூறினேன்‌. இந்த
வரலாறு அவர்களுக்கு மிகுந்த ஆச்சரியத்தை விளைவித்ததால்‌
மிகுந்த உற்சாகத்தோடு கதை கேட்டார்கள்‌. என்னுடைய இந்தப்‌
பேச்சுக்களைக்‌ கேட்பதற்கு ஏழாம்‌ வகுப்புப்‌ பையன்களைத்‌
தலைமைஆதிரியர்‌ என்‌ வகுப்புக்கு அனுப்பினார்‌.

ஒருநாள்‌ நான் வகுப்புக்கு ஒரு பூமிக்கோளத்தைக்‌ கொண்டு
வந்து, 'நான்‌ கூறியவை எல்லாம்‌ இதோ நாம்‌ காணும்‌ இந்தப்‌
பூமியில்‌ நடைபெற்றது' என்று கூறினேன்‌.

அதன்பிறகு நான்‌, உலகம் எவ்வளவு பகுதி நிலம்‌ என்றும்‌
எவ்வளவு பகுதி நீர்‌ என்றும்‌ கூறியதோடு, மனிதர்களில்‌ வெவ்வேறு
இனங்கள்‌-வெள்ளையர்‌, கறுப்பர்கள்‌, மஞ்சள்‌ நிறத்தவர்கள்‌
எங்கெங்கே காணப்படுகிறார்கள்‌ என்றும்‌ கூறினேன்‌. பூமியின்‌
இயற்கைப்‌ பிரிவுகள்‌ என்னென்ன என்றும்‌, அவற்றின்‌ பெயர்கள்‌
என்ன என்றும்‌ கூறினேன்‌. நாம்‌ ஆசியாவில்‌ இருக்கிறோம்‌
என்பதையும்‌ கூறினேன்‌. ஆசியாவில்‌ இந்தியா எங்கே இருக்கிறது
என்பதையும்‌ கூறினேன்‌. இந்தியாவில்‌ 'கத்தி'களின்‌ வாழ்விடமாகிய
'கத்தியவார்‌' எங்கே இருக்கிறது என்பதையும்‌ காண்பித்தேன்‌.
கத்தியவாரின்‌ பவநகரம்‌ எங்கே உள்ளது என்பதையும்‌ சுட்டிக்‌
ஒவ்வொரு நாளும்‌ விதவிதமான செயல்முறைகளைத்‌ தந்து
பூமிக்கோளத்திலிருந்தோ, தேசப்படங்களிலிருந்தோ ஏதாவது
ஒன்றைக்‌ கண்டுபிடிக்கச்‌ சொன்னேன்‌. தேசப்படத்திலிருந்து
அவர்கள்‌ பார்த்த கிராமங்களையும்‌ அவற்றுக்குச்‌ செல்லும்‌ வழித்‌
தடங்களையும்‌ கண்டுபிடிக்கச்‌ சொன்னேன்‌. ஓரிடத்தை அடை
வதற்கு முன்‌ எந்தெந்த நதிகளைக்‌ கடக்க வேண்டும்‌ என்றும்‌

![கிரகங்களையும்‌, நட்சத்திரங்களையும்‌ பார்ப்பதற்காக ஒரு தொலைநோக்கியை நான்‌ கொண்டு வந்தேன்‌.](https://i.postimg.cc/Yhnv2hqk/12.png)

எந்த நகரங்களின்‌ வழியாகச்‌ செல்லவேண்டும்‌ என்றும்‌ கண்டு
பிடிக்கச்‌ செய்தேன்‌.

இது ஒரு அணுகுமுறை. மற்றும்‌ ஒன்றும்‌ உண்டு. நான்‌
ஆப்பிரிக்காவுக்குப்‌ போயிருந்தேன்‌. ஆகவே கரும்பலகையில்‌ ஒரு
ஆப்பிரிக்க நாட்டின்‌ வரைபடத்தை மாட்டி, அதன்மூலம்‌
ஆப்பிரிக்காவை விவரித்தேன்‌. விக்டோரியா நியாசா, தங்க நயிகா,
நதிகள்‌, ஜாம்பெஸி, நைல்‌ முதலியவற்றைப்‌ பற்றியெல்லாம்‌
கூறினேன்‌.
மசாய்கள்‌, கோவிரோஸ்டோக்கள்‌ ஆகியோரைப்‌ பற்றிக்‌ கூறினேன்‌.
ஒருநாள்‌ அவர்களிடம்‌ 'நம்மைச்‌ சுற்றி வாழும்‌ மக்களாகிய
கோலிகள்‌, ராபாரிகள்‌, குயவர்கள்‌, இடையர்கள்‌ முதலியவர்களைச்‌
சென்று காண்போம்‌' என்று கூறினேன்‌.

கிராமங்கள்‌, நதிகள்‌, மலைகள்‌, கிராமங்களின்‌ அண்மைப்‌
பகுதிகள்‌ ஆகியவற்றுக்குச்‌ சுற்றுலாவாக அழைத்துச்‌ சென்று
மக்களைச்‌ சந்தித்து அவர்களின்‌ பூர்வீக வரலாறுகளைக்‌ 
கேட்டறியச்‌ செய்தேன்‌. அதன்பிறகு புவியியலைப்‌ பற்றிய ஒரு
நூலகம்‌ நிறுவ எண்ணினேன்‌. ஆனால்‌ குஜராத்தி மொழியில்‌
போதுமான புத்தகங்கள்‌ கிடைக்கவில்லை. கிடைத்தவற்றை
யெல்லாம்‌ சேகரித்தேன்‌. அவற்றைப்‌ படிக்கக்‌ கொடுத்துவிட்டு,
'இவற்றைப்‌ படியுங்கள்‌, தேசப்படங்களையும்‌ கூர்ந்து நோக்குங்கள்‌.
பயணிகள்‌ எங்கே போகிறார்கள்‌ என்பதைக்‌ கண்டறிந்து
அவர்களோடு தொடர்ந்து போகவும்‌' என்று கூறினேன்‌.
பயணக்‌ கட்டுரைகளைப்‌ படிப்பதில்‌ மாணவர்களுக்கு
ஆர்வம்‌ அதிகம்‌. கத்தியவார்‌ குறித்த அனைத்து விவரப்‌
புத்தகத்தைப்‌ படிப்பதில்‌ ஓரிருவர்‌ ஆர்வம்‌ காட்டினார்கள்‌. ஏதோ
ஒரு கிராமத்தைப்‌ பற்றி முழுவதும்‌ படித்தார்கள்‌. ரவிபாய்‌ ரவால்‌
என்னும்‌ ஓவியரின்‌ ஓவியங்களிலிருந்து அகமதாபாத்தைக்‌ குறித்து
நன்றாக தெரிந்து கொண்டார்கள். ஒவ்வொரு முக்கிய நகரத்தைக்
குறித்தும்‌ இப்படி ஒரு ஓவியத்‌ தொகுப்பு இருக்குமானால்‌ நன்றாக
இருக்கும்‌. ஒருநாள்‌ ரவிபாய்‌ எங்கள்‌ வகுப்புக்கு வந்தார்‌. அவரிடம்‌
சென்னையைக்‌ குறித்த ஒரு திரைப்படம்‌ இருந்தது. அதைக்‌
காட்டினேன்‌. கல்வித்துறைக்குத்‌ திரைப்படம்‌ ஒரு நல்ல உதவும்‌
கருவியாக இருக்க முடியும்‌. வெகு தொலைவில்‌ உள்ள இடங்‌
களைக்‌ குறிக்கும்‌ உண்மையான காட்சிப்படங்கள்‌ இருக்குமானால்‌
புவியியல்‌ ஆர்வம்‌ கூடும்‌.

நான்‌ நினைக்கவில்லை. பையன்களே எல்லாவற்றையும்‌
மனப்பாடம்‌ செய்ய வேண்டும்‌ என்றும்‌ நான்‌ எதிர்பார்க்கவில்லை.
பையன்கள்‌ அவற்றைத்‌ தெரிந்துகொண்டால்‌ போதும்‌. அவற்றைக்‌
கற்றுக்கொள்ளப்‌ பல்வறு வழிகள்‌ உண்டு. நான்‌ விரும்பியது
அவ்வளவே.

'நாம்‌ பயணம்‌ செய்வோம்‌' என்று மற்றொரு விளையாட்டை
நான்‌ உருவாக்கினேன்‌. பவநகரிலிருந்து அகமதாபாத்‌, துவாரகை,
மும்பை, இமயமலை, இங்கிலாந்து வரை செல்லும்‌ கற்பனைத்‌
திட்டம்‌ ஒன்றைத்‌ தீட்டினோம்‌. எப்படிப்போவது என்பதை
அடுத்துத்‌ தீர்மானிப்போம்‌. எந்தப்‌ புகை வண்டிகளைப்‌ பிடிக்க
வேண்டும்‌, எங்கே வண்டி மாற்ற வேண்டும்‌, போகும்‌ வழியில்‌
எதைப்‌ பார்க்க வேண்டும்‌, பயணத்துக்கு ஆகக்கூடிய காலம்‌, யார்‌
யாரைப்பார்க்க வேண்டும்‌, என்ன வாங்க வேண்டும்‌ முதலிய
வற்றைத்‌ தீர்மானித்தோம்‌. வழிகாட்டிப்புத்தகங்களை வாங்கிப்‌
பார்க்க வேண்டிய முக்கிய இடங்களை அறிந்து கொண்டோம்‌.
ஒவ்வொரு இடத்திலும்‌ வாங்கத்‌ தகுந்த பொருள்‌ என்ன என்பதைப்‌
புவியியல்‌ நூல்களிலிருந்து தெரிந்துகொண்டோம்‌. நாங்கள்‌
உண்மையாகவே சுற்றுலாச்‌ செல்வதாக நினைத்து ஒவ்வொன்‌
றையும்‌ தெளிவாகத்‌ தெரிந்துகொண்டோம்‌. மற்றவற்றை மாணவர்‌
களிடமே விட்டுவிட்டேன்‌. சில சமயங்களில்‌ அவர்கள்‌ ஒரு
தீப்பெட்டி எங்கிருந்து வந்தது என்பதைத்‌ தேசப்படத்தில்‌ தேடிக்‌
கண்டுபிடித்தார்கள்‌. சில சமயங்களில்‌. அவர்கள்‌ மார்க்கெட்டுக்குப்‌
போய்‌ அங்குள்ள கடைகளில்‌ உள்ள பொருள்கள்‌ எந்தெந்த நாடு
களிலிருந்து வந்தன என்று அறிந்து கொண்டார்கள்‌. ஆறுகள்‌,
நகரங்கள்‌ மலைகள்‌, நாடுகள்‌ ஆகியவற்றின்‌ பெயர்களைக்‌ கொண்டு
அந்தாதி விளையாட்டு விளையாடினார்கள்‌. தாங்கள்‌ பார்த்த
அல்லது படித்தறிந்த ஊர்களில்‌ உள்ள, ஆறுகள்‌, குன்றுகள்‌, மற்றும்‌
இயற்கை அமைப்புகளைக்‌ கொண்டு கிராமங்களின்‌ வரை
படங்களை அவர்கள்‌ வரைந்தார்கள்‌. மேலும்‌ தேவையான செய்தி
களை அறிய அவர்கள்‌ புவியியல்‌ புத்தகங்களின்‌ துணையை
நாடினார்கள்‌.

இவ்வாறு புவியியல்‌ கல்வி நடைபெற்றது. இருந்தாலும்‌
ச௧ ஆசிரியர்கள்‌ பலர்‌ இது குறித்து மகிழ்ச்சி அடையவில்லை.
நீங்கள்தான்‌ இதைச்‌ செய்ய முடியும்‌. நாங்கள்‌ எங்கிருந்து இதை
யெல்லாம்‌.' என்றார்கள்‌.

அனால்‌ அவர்களும்‌ இதைச்‌ செய்ய முடியும்‌ என்று நான்‌
கருதினேன்‌. வேண்டியதெல்லாம்‌, உழைப்பும்‌ உற்சாகமும்தான்‌.

**5**

முழு ஆண்டுத்‌ தேர்வு நெருங்கிக்‌ கொண்டிருந்தது. இதுவரை
செய்யப்பட்ட பணியின்‌ இருப்புக்‌ கணக்கை நான்‌ பார்க்கலானேன். கணக்குப்பாடத்தைப் பற்றி சிந்தித்தேன். இதுவரை
நான்‌ கணக்குப்‌ பாடத்தைத்‌ தொடக்கூட இல்லை என்பது
உண்மையன்று. அது குறித்து இதுவரை நான் பேசவில்லை. கீழ்
வகுப்புகளில்‌ மாணவர்கள்‌ படித்தவற்றை நினைவுபடுத்தும்‌
வகையில் அவர்களுக்கு சில பயிற்சிகள் வைத்தேன். அவற்றை
அவர்கள்‌ செய்து முடித்தார்கள்‌. அவர்கள்‌ கணிதப்‌ பாடத்தில்‌
நன்றாகவே பயிற்சி பெற்றிருந்தார்கள்‌ என்று நான்‌ முதலில்‌
கருதினேன்‌. அதுவும்‌ ஒருவகையில்‌ நல்லதே. ஏனெனில்‌ அந்தப்‌
பாடத்தில்‌ எதுவும்‌ புதிதாகச்‌ செய்ய முடியாது என்று நான்‌
கருதினேன்‌. அவர்கள்‌ கணக்கிடும்‌ முறையின்‌ அடிப்படையைக்‌
குறித்து நான்‌ கேட்டபொழுது அவர்களால்‌ ஒன்றும்‌ சொல்ல
முடியவில்லை. அவர்களுக்கு கூட்டல்‌, கழித்தல்‌ முதலியவற்றைச்‌
செய்யத்‌ தெரிந்திருந்தபோதிலும்‌, அதைவெறும்‌ ஞாபக சக்தியையே
அடிப்படையாகக்‌ கொண்டிருந்தது. அப்பொழுது இது குறித்து
'நாம்‌ என்ன செய்யலாம்‌ என்று நான்‌ கவலைப்‌ பட்டேன்‌.
முக்கியமாக கணக்கு எனக்குப்‌ பிடித்தமான பாடம்‌ இல்லை.
கணிதத்தைக்‌ கற்பிக்கும்‌ தற்போதைய முறை தவறானது என்று
நான்‌ கருதினேன்‌. ஆனால்‌ இதைக்‌ களைய என்ன செய்ய
வேண்டும்‌ என்று நான்‌ சிந்தித்திருக்கவில்லை. என்‌ பிரச்சனை
வேறு. நான்‌ கல்வி அதிகாரியிடம்‌ நேரே போய்‌, 'கணக்கை
பொறுத்தவரை நான்‌ ஏதும்‌ புதிதாகச்‌ செய்ய இயலாது. நான்
விஷயங்களை நன்றாக விளக்கிப்‌ பாடத்‌ திட்டத்தை முடித்த
விடுகிறேன்‌. அவ்வளவுதான்‌ என்னால்‌ முடியும்‌' என்றேன்‌.

'ஏன்‌? கணிதம்‌ கற்பிப்பதில்‌ ஒரு மாறுதலும்‌ செய்ய
வேண்டியது இல்லையா?'

'கட்டாயம்‌ மாறுதல்‌ செய்யவேண்டும்‌. ஆனால்‌ செய்ய
வேண்டிய மாறுதல்‌ மிகவும்‌ அடிப்படையானது. குழந்தை
எண்ணிக்கையைத்‌ தொடங்கும்‌ காலம்‌ முதலே சரியான
முறையைப்‌ பின்பற்ற வேண்டும்‌. அடிப்படைகளைச்‌ சரிவரப்
புரிந்து கொள்ளாவிட்டால்‌ மாணவன்‌ கடைசிவரை கணக்குப்‌
பலவினமாகவே இருந்து விடுவான்‌.'

'அப்படியானால்‌ கணிதத்தை அடிப்படையிலிருந்தே
போதிக்க வேண்டியதுதானே' என்றார்‌ கல்வி அதிகாரி.

'அதற்கு நேரம்‌ எங்கே இருக்கிறது? காலம்‌ இருந்த போதிலும்‌,
பையன்கள்‌ மனப்பாடம்‌ செய்வதைத்தான்‌ பின்பற்றுகிறார்கள்‌.
தங்கள்‌ கணக்குகளைச்‌ செய்வதற்கான 'ஏன்‌ ?' 'எதற்காக? என்பவற்‌
றைக்‌ குறித்து அவர்கள்‌ சிறிதும்‌ கவலைப்படுவதில்லை. அவர்‌
களைத்‌ திசைமாற்றுவது மிகவும்‌ கடினம்‌.

'அப்படியானால்‌ அவர்களின்‌ கணக்குப்பாடம்‌...'

'என்னால்‌ முடிந்ததைச்‌ செய்வேன்‌. இந்த நிலைமையில்‌
கணக்கைக்‌ கற்பிப்பதில்‌ பின்பற்றப்படவேண்டிய முறைகளைக்‌
கடைப்பிடிக்க முடியாது.'

'ஒருவேளை ஒரு வகுப்பில்‌ ஆரம்பத்திலிருந்தே கணக்குக்‌
கற்பிக்கும்‌ பணியை உன்னிடம்‌ ஒப்படைத்தால்‌, உன்‌ புதிய
முறைகளைப்‌ பரிசோதனை செய்து பார்க்க முடியுமா?'

'எண்களைக்‌ கற்பிக்கும்‌ நிலையிலிருந்தே என்னுடைய புதிய
முறைகளைப்‌ பின்பற்ற வேண்டுமென நினைக்கிறேன்‌. அப்போது
தான்‌ ஒரு குறிப்பிட்ட முறைதான்‌ நல்லது என்று அடுத்தவர்களுக்கு
நான்‌ சொல்ல முடியும்‌. என்னுடைய ஆசிரிய நண்பர்கள்‌ கணிதம்‌
கற்பிப்பதில்‌ புதிய முறையை மேற்கொள்ள விருப்பத்தோடு
இருக்கிறார்கள்‌ என்புதும்‌ எனக்குத்‌ தெரியும்‌. அடுத்த ஆண்டும்‌
அதிர்ஷ்டவசமாக நான்‌ என்‌ பரிசோதனையைத்‌ தொடர வாய்ப்புக்‌
கிடைக்குமானால்‌, திரு. சந்திராசங்கரும்‌ நானும்‌ சேர்ந்து ஒரு
பரிசோதனையை மேற்கொள்வோம்‌. கணக்கைக்‌ கற்பிக்க மான்டி
சோரி முறை நல்லது என்று நான்‌ கருதுகிறேன்‌. அது இயற்கை
யானது. அம்முறையைப்‌ பற்றி நான்‌ படித்திருக்‌கிறேன்‌; அது
குறித்துச்‌ சிந்தித்தும்‌ இருக்கிறேன்‌. ஆனால்‌ நான்‌ அதை
நடைமுறையில்‌ சோதனை செய்து பார்த்ததில்லை.'

'அப்படியானால்‌ நீ அடுத்தவருடம்‌ துணைக்கல்வி அதிகாரிப்‌
பொறுப்பை ஏற்றுக்கொண்டு, ஆசிரியர்‌ பயிற்‌ சி நிலையத்தில்‌ பணி
யாற்றிக்கொண்டு, கணக்குப்‌ பாடத்தைக்‌ கற்பிக்கும்‌ சோதனை
களைச்‌ செய்ய ஒப்புக்‌ கொள்வாயா?'

'அதை நான்‌ காலத்தின்‌ கையில்‌ விட்டுவிடுகிறேன்‌.
இப்பொழுது நான்‌ சொல்லக்கூடியதெல்லாம்‌, இந்த வருடம்‌ நான்‌
கணக்குப்‌ பாடத்தில்‌ ஒன்றும்‌ செய்ய இயலாது என்பதுதான்‌.'

**6**

முழு ஆண்டுத்‌ தேர்வுகள்‌ நெருங்கி வந்தன. என்னுடைய சொந்த
வழியில்‌ மாணவர்களை நான்‌ தயாரித்து வந்தேன்‌. அவர்களும்‌
மிகுந்த உற்சாகத்தோடு பணிபுரிந்து வந்தார்கள்‌. தேர்வுகளில்‌ என்‌
மாணவர்கள்‌ கட்டாயம்‌ வெற்றி பெறுவார்கள்‌ என்பதில்‌ நான்‌
உறுதியாக இருந்தேன்‌.

தேர்வுகள்‌ ஆரம்பித்தன. மற்ற வகுப்புகளைக்‌ கல்விஅதிகாரி
முதலில்‌ பரீட்சை செய்தார்‌. அடுத்து என்‌ வகுப்புக்குத்‌ தேர்வு!
முதலில்‌ இருந்தே என்‌ வகுப்பைக்‌ கல்விஅதிகாரிதான்‌ நேரிடை
யாகப்‌ பரிட்சை செய்வார்‌ என்று ஒப்புக்‌ கொள்ளப்பட்டிருந்தது.
அவர்‌ புன்னகையோடு 'உன்‌ வகுப்பை நான்‌ பரீட்சை செய்ய
விரும்பவில்லை. உன்‌ வகுப்பின்‌ எல்லா மாணவர்களையும்‌ நான்‌
அடுத்த வகுப்பிற்குச்‌ செல்ல அனுமதி வழங்குகிறேன்‌.'

'அது சரியாகாது. இது சில மாணவர்களுக்கு நியாயம்‌
வழங்காமல்‌ போய்விடும்‌.'

'அது எப்படி மாணவர்களுக்கு நியாயம்‌ வழங்காமல்‌
போகும்‌?'

'மேல்‌ வகுப்புக்குச்‌ செல்லத்‌ தகுதியில்லாத மாணவர்களுக்கு
அனுமதி வழங்கக்‌ கூடாது' என்றேன்‌.

' ஆனால்‌ நீதான்‌ முழு வகுப்பிற்கும்‌ மிக நன்றாகப்‌ போதனை
செய்திருக்கிறாயே? உன்‌ போதனையின்‌ மதிப்பை நான்‌ ஏற்றுக்‌
கொள்கிறேன்‌.'

'இருக்கலாம்‌. ஆனால்‌ எல்லாரும்‌ ஒரே மாதிரியாக நன்றாகக்‌
கற்றுக்‌ கொண்டிருக்கிறார்களா? உண்மையாகப்‌ பார்க்கப்‌
போனால்‌ ஒருசிலர்‌ ஒன்றுமே கற்றுக்‌ கொள்ளவில்லை. அவர்கள்‌
எப்பொழுதும்‌ போல்‌ மரமண்டைகளாகவே இருக்கிறார்கள்‌.'

'அப்படியானால்‌ அவர்களை என்ன செய்ய வேண்டும்‌
என்கிறாய்‌ ?' என்று கேட்டார்‌.

'சிலரைப்‌ பள்ளிக்‌ கூடத்திலிருந்தே அனுப்பிவிட வேண்டும்‌.
சவரத்‌ தொழிலாளி ரகுவின்‌ மகனுக்கு வரலாறு, புவியியல்‌, கணக்கு
ஆகியவற்றில்‌ சிறிதும்‌ அக்கறை இல்லை. அவன்‌ பள்ளியில்‌ வீணே
தேங்கிக்‌ கிடக்கிறான்‌. ஆனால்‌ அவன்‌ ஒரு குழுவை நிர்வகிப்பதில்‌
சமர்த்தன்‌. அவன்‌ ஒரு பெரிய சவரக்‌ கடை வைத்தால்‌ சிறப்புப்‌
பெறுவான்‌. அவனைப்‌ பம்பாய்‌ நகருக்கு அனுப்பி சவரத்‌
தொழிலைத்‌ தெளிவாகக்‌ கற்றுவரச்‌ செய்யலாம்‌. அத்துடன்‌ பெரிய
சவரத்‌ தொழில்‌ நிறுவனத்தைப்‌ பராமரிப்பதையும்‌ கற்று வரச்‌
செய்யலாம்‌.'

'அது சரி. வேறு யார்‌ பனள்ளிப்படிப்புக்கு லாயக்கு
இல்லாதவர்கள்?'

'அவர்கள்‌ பள்ளிப்படிப்புக்கு லாயக்கு அற்றவர்கள்‌ என்று
நான்‌ சொல்ல வரவில்லை. அவர்களுக்கு இப்படிப்பட்ட பள்ளி
பொருத்தம்‌ அற்றது என்று கூறுகிறேன்‌. அவர்களுக்கு ஆர்வம்‌
உள்ள துறையைக்‌ கற்பிக்க இங்கு வசதி இல்லை.'

'சரி. சரி. அவர்கள்‌ யார்‌ யார்‌?'

'ஜீவன்‌ சேத்‌ என்பவன்‌ காவல்‌ துறைக்குப்‌ பொருத்தமாக
இருப்பான்‌. அவனை உடற்பயிற்சிக்‌ கூடத்தில்‌ சேர்க்க வேண்டும்‌.
அவன்‌ தகப்பனாரிடம்‌ சொல்லி அவனைப்‌ பிரயாணங்கள்‌
மேற்கொள்ள உதவி செய்யும்படி சொல்ல வேண்டும்‌. அவனை
ஒரு நல்ல காவல்துறை அதிகாரியிடம்‌ உதவியாளனாக நியமிக்க
வேண்டும்‌. அவனுக்குக்‌ கொஞ்சம்‌ சட்டமும்‌ கற்றுக்‌ கொடுக்க
வேண்டும்‌. ஐந்து ஆண்டுகளுக்குள்‌ அவன்‌ ஒரு சிறந்த காவல்துறை
ஊழியனாக வளர்ச்சி பெறுவான்‌. இப்பொழுது கூடப்‌ பள்ளியில்‌
அவன்‌ காவல்துறை ஊழியனைப்போலவே நடந்து கொள்கிறான்‌.'

'சரி. வேறு யார்‌ பலவீனமாக இருக்கிறார்கள்‌?'

'மூன்று பேர்‌ படிப்பில்‌ மிகப்‌ பலவீனமாக இருக்கிறார்கள்‌.
வரும்‌ கோடை விடுமுறையில்‌ நான்‌ அவர்களுக்குச்‌ சிறப்புப்‌ பயிற்சி
அளிக்கக்‌ கருதுகிறேன்‌. ஆனால்‌ ஐயா, பாடத்திட்டத்தின்‌ கடுமை
யைக்‌ குறைக்கவும்‌, நம்‌ பள்ளியின்‌ தரத்தை அதிகரிக்கவும்‌ வேறு
வழியே இல்லையா?'

கல்வி அதிகாரி, 'அதை விட்டுவிடுவோம்‌. என்‌ கைகள்‌
தற்பொழுது கட்டப்பட்டிருக்கின்றன. நான் உங்களிடம் ஏற்கனவே
பலமுறை கூறியிருக்கிறேன்‌. உங்கள்‌ வகுப்புக்குரிய தேர்வு
முடிந்துவிட்டது. கடந்த பருவத்தில்‌ செய்தது போல இப்பொழுதும்‌
நீ ஏதாவது செய்திருப்பீரே ?'

**7**

தேர்வுக்கு அடுத்த நாள்‌ பரிசளிப்பு விழா நாள்‌. ஒவ்வொரு
வருடமும்‌ அதிக மதிப்பெண்‌ பெற்ற மாணவர்களுக்குப்‌ பரிசுகள்‌
வழங்கப்படும்‌. நகரைச்‌ சேர்ந்த முக்கிய பிரமுகர்களும்‌, அரசாங்க
அலுவலர்களும்‌ பள்ளிக்கு வருகை புரிந்திருந்தார்கள்‌. அன்றைய
நிகழ்ச்சித்திட்டம்‌ முழுவதையும்‌ ஏற்பாடு செய்யும்‌ பொறுப்பை
கல்வி அதிகாரி என்னிடம்‌ ஒப்படைத்திருந்தார்‌. நான்‌ என்‌ வகுப்பு
மாணவர்களிடம்‌ இந்தப்‌ பொறுப்பை ஒப்படைத்திருந்தேன்‌.
என்னைக்‌ கலந்துகொண்டு என்‌ மாணவர்கள்‌ முழு ஏற்பாடு
களையும்‌ செய்திருந்தார்‌.

முதலில்‌ உடற்பயிற்சிகள்‌ நடைபெற்றன. அரைமணிநேரம்‌
பயிற்சிகளைக்‌ கண்டவர்கள்‌ மிகவும்‌ ஆச்சரியம்‌ அடைந்தனர்‌.
அதை அடுத்து ஓட்டப்பந்தயங்கள்‌ நடைபெற்றன. குதித்தும்‌
தாவியும்‌ ஓடுதல்‌, மூன்றுகால்‌ ஓட்டப்பந்தயம்‌, கொய்யாப்பழம்‌
பொறுக்கும்‌ போட்டி, இசை நாற்காலி முதலிய விளையாட்டுகள்‌
நடைபெற்றன. மக்கள்‌ இவ்விளையாட்டுகளை ஆர்வத்துடன்‌
கண்டு களித்தார்கள்‌. இவற்றை அடுத்து சில சிறு நடனங்கள்‌
நடைபெற்றன. ஒரு கடைக்காரர்‌, கல்வித்துறை இயக்குநர்‌, காவல்‌
துறை அதிகாரி, அரசியல்‌ தலைவர்‌ ஆகியோரைச்‌ சுற்றிக்‌ கதைகள்‌
புனையப்பட்டிருந்தன. அவை நன்றாக நிகழ்த்தப்பட்டன. அடுத்து
மாணவர்கள்‌ தாங்கள்‌ வரைந்த ஓவியங்களைக்‌ கொண்டு வந்தனர்‌.

ஒவ்வொரு விருந்தினருக்கும்‌ ஒரு ஓவியத்தைப்‌ பரிசாக அளித்தனர்‌.

![மூன்றுகால் ஓட்டத்தை மக்கள் ஆர்வத்துடன் பார்த்தனர்‌.](https://i.postimg.cc/BjRtDkKV/13.png)

பையன்களின்‌ ஓவியங்களை அனைவரும்‌ மிகுந்த ஆர்வத்தோடு
நோக்கினர்‌.

இப்பொழுது பரிசு வழங்கும்‌ நேரம்‌. ஒவ்வொரு வருடமும்‌
ரூ. 125/- பெறுமானமுள்ள பரிசுகள்‌ வழங்கப்படும்‌. அதிக
மதிப்பெண்‌ பெற்ற மாணவர்களுக்கு இவை பகிர்ந்தளிக்கப்பட்டன

கல்வி இயக்குநர்‌ எழுந்தார்‌. தமது வழக்கமான பாணியில்‌,
'இன்றைய நிகழ்ச்சி வழக்கத்திற்கு மாறாகப்‌ புதுமையாக
அமைந்தது. இதோ என்‌ அருகில்‌ அமர்ந்துள்ளவர்‌ பரிசளித்தல்‌
பற்றிய ஒரு புதிய கருத்தை எனக்கு அளித்திருக்கிறார்‌. ரூ.125ஐ
நான்‌ வெவ்வேறு மாணவர்களுக்கு அளிக்கப்போவதில்லை. இந்தப்‌
புதிய நோக்கத்தை எனக்கு அளித்த இவரது பெயரால்‌ இந்தப்‌
பள்ளியில்‌ ஒரு நூல்நிலையம்‌ அமைப்பதற்கு நான்‌ நன்கொடை
யாக வழங்கப்போகிறேன்‌. மேலதிகாரிகளும்‌ இதற்கு அனுமதி
வழங்கிவிட்டார்கள்‌. ஆண்டுதோறும்‌ இந்தப்‌ பரிசுப்‌ பணம்‌
இவ்வாறே வழங்கப்பட்டு, இங்கு ஒரு நூல்நிலையம்‌ கட்டி
வளர்க்கப்படும்‌. தனிப்பட்டவர்களுக்குப்‌ பரிசு வழங்குவதால்‌ வீண்‌
கர்வமும்‌ ஏமாற்றமும்தான்‌ உண்டாகும்‌. ஆனால்‌ இந்தப்‌ புதிய
பரிசு வழங்கும்‌ முறை அனைவரது நலனுக்கும்‌ உதவும்‌. பரிசு
வழங்கும்‌ முறையின்‌ தீமையை எனக்கு உணர்த்திப்‌ புதிய
வழிகாட்டிய இவருக்கு நான்‌ வெளிப்படையாக என்‌ நன்றியைத்‌
தெரிவித்துக்‌ கொள்கிறேன்‌.

'இந்த நேரத்தில்‌, இவர்‌ கடந்த ஆண்டு என்னை அணுகி
இந்த ஆரம்பப்‌ பள்ளியின்‌ நான்காம்‌ வகுப்பில்‌ ஒரு பரிசோதனை
நடத்த அனுமதி கேட்டபொழுது இவர்‌ ஒரு நடைமுறைக்கு
ஒவ்வாதவர்‌ என்று நான்‌ நினைத்தேன்‌.

'இவரைப்போலப்‌ பரிசோதனைகள்‌ செய்கிறேன்‌ என்று
சொல்லிக்கொண்டு வந்து எடுத்த எடுப்பிலேயே ஓடிப்போனவர்‌
களைப்‌ போல இவரும்‌ இருப்பார்‌ என்றுதான்‌ நான்‌ நினைத்தேன்‌.
இருந்தும்‌ நான்‌ அவருக்கு அனுமதி அளித்தேன்‌. எனக்கு அவரிடம்‌
நம்பிக்கை இருக்கவில்லை. ஆனால்‌ அவர்‌ தமது பரிசோதனையில்‌
வெற்றி பெற்றிருக்கிறார்‌ என்பதை நான்‌ ஒப்புக்கொண்டாக
வேண்டும்‌. இவர்‌ என்னுடைய கருத்துக்களை மாற்றிவிட்டார்‌.
ஆரம்பக்‌ கல்வியின்‌ பழமையான அடிப்படையை மாற்றியே
ஆகவேண்டும்‌ என்பதைக்‌ குறித்து எனக்கு முழு நம்பிக்கை
வந்துவிட்டது. என்‌ போன்ற அலுவலர்களும்‌ ஆசிரியர்களும்‌ தாமே
முன்வந்து பதவியை விட்டு விலகி, முற்போக்கு நோக்கமுடைய
புதிய தலைமுறை இளைஞர்களுக்கு வழி உண்டாக்க வேண்டும்‌.
'நான்‌ என்‌ சந்தோஷத்தை எப்படித்தான்‌ வெளியிடுவேன்‌ ?
அவருடைய வகுப்பு மாணவர்களைப்‌ பாருங்கள்‌. அவர்கள்‌
எவ்வளவு ஒழுங்காகவும்‌, ஆரோக்கியமாகவும்‌, கலகலப்பாகவும்‌
இருக்கிறார்கள்‌ ! அவர்களின்‌ முன்னேற்றத்துக்கும்‌ வளர்ச்சிக்கும்‌
நானே சான்று பகர்வேன்‌. அவர்களுடைய பெற்றோர்கள்‌
என்னிடம்‌ பலமுறை தங்கள்‌ மனத்திருப்தியைத்‌ தெரிவித்‌
இருக்கிறார்கள்‌.'

இயக்குநரின்‌ பேச்சு முடிந்தது. எல்லோரும்‌ கலைந்து
சென்றார்கள்‌. நானும்‌ வீடு திரும்பினேன்‌.

**[நிறைந்தது]**

---
