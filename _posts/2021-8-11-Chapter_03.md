---
layout: post
comments: true
title: பருவத்தின்‌ முடிவில்‌
---

**1**

ஒவ்வொரு ஆண்டும்‌ வழக்கம்போல்‌ நடக்கும்‌ எங்கள்‌ பள்ளியின்‌
ஆண்டு விழா நிகழ்ச்சிக்கான தயாரிப்புகளில்‌ அனைவரும்‌
ஈடுபட்டனர்‌. கமிஷனர்‌ பள்ளிக்கு வருகை புரியவிருந்தார்‌.
பள்ளியில்‌ ஒரு நாடகம்‌, சில செய்யுள்களை ஒப்புவித்தல்‌, உடற்‌
பயிற்சித்‌ திறன்களைச்‌ செய்துகாட்டுதல்‌ முதலிய நிகழ்ச்சிகள்‌ இந்த
விழாவில்‌ நடைபெறுவது வழக்கம்‌. அதன்பிறகு ஆணையர்‌
பரிசுகளை வழங்குவார்‌. பள்ளியில்‌ ஒவ்வொருவருக்கும்‌ ஒரு
இனிப்புப்‌ பொட்டலம்‌ வழங்கப்படும்‌.

தலைமைஆசிரியர்‌ எல்லாப்‌ பையன்களையும்‌ வரவழைத்து
யார்‌ யார்‌ நன்றாகப்‌ பாடுவார்கள்‌, அல்லது வசனங்களைச்‌ சரிவரச்‌
சொல்லுவார்கள்‌ என்று தாம்‌ கருதுகிறாரோ அவர்களைத்‌ தேர்ந்‌
தெடுத்துக்‌ கொண்டிருந்தார்‌. எனக்கும்‌ இது பற்றி அறிவிக்கப்‌
பட்டது. ஆனால்‌ என்னுடைய மாணவர்கள்‌ தலைமை ஆசிரியரின்‌
தேர்ந்தெடுப்புக்குச்‌ செல்லவில்லை. தலைமைஆசிரியர்‌ என்னிடம்‌
இதற்கு விளக்கம்‌ கேட்டார்‌. 'என்னுடைய வகுப்பு மாணவர்கள்‌
இந்த நிகழ்ச்சியில்‌ பங்கேற்க மாட்டார்கள்‌' என்று நான்‌ கூறினேன்‌.

'ஏன்‌ அப்படி,'

நான்‌ அழுத்தமாக, 'இந்த ஏற்பாடே கமிஷனரை மகிழ்விப்ப
தற்காக, அவரது நல்ல அபிப்ராயத்துக்காக நடத்தப்படுகிறது'
என்றேன்‌.

'ஆனால்‌ இதுதான்‌ இங்கு வழக்கம்‌. கல்வி அதிகாரியும்‌ இந்த
நடை முறையைத்தான்‌ நாம்‌ பின்பற்ற வேண்டும்‌ என்று கருதுகிறார்‌'
என்று சற்றுக்‌ கோபத்தோடு கூறினார்‌.

'அது அப்படியே இருக்கலாம்‌. நான்‌ அதில்‌ பங்கு ஏற்க
மாட்டேன்‌. என்‌ மாணவர்களும்தான்‌' என்றேன்‌ நான்‌.

'அப்படியானால்‌ நான்‌ கல்வி அதிகாரியிடம்‌ புகார்‌ செய்ய
வேண்டியிருக்கும்‌. நீங்கள்‌ ஒத்துழைப்புத்‌ தரவில்லை என்றும்‌
பிரச்சினை விளைவிப்பதாகவும்‌ தெரிவிப்பேன்‌' என்றார்‌ தலைமை
ஆசிரியர்‌.

'கட்டாயம்‌ அப்படியே எழுதிவிடுங்கள்‌. அவருக்கு நான்‌
சரியான விளக்கம்‌ கொடுத்துக்‌ கொள்கிறேன்‌' என்றேன்‌ நான்‌.
படபடத்துப்போன தலைமைஆசிரியர்‌ அந்த நிமிடமே கல்வி
அதிகாரிக்குப்‌ புகார்க்‌ கடிதம்‌ எழுதி அனுப்பினார்‌.
இதற்கிடையில்‌ விழாவில்‌ பங்கேற்கும்‌ மாணவர்களின்‌ தேர்வு
நடைபெற்றது. ராம்ஜியும்‌ பிம்ஜியும்‌ சமஸ்கிருதச்‌ செய்யுட்களை
ஒப்பிப்பதற்கும்‌ தேவாஜியும்‌ கிம்ஜியும்‌ கவிதை படிப்பதற்கும்‌
ராம்னிக்‌ நேம்சந்தும்‌ மகன்லாலும்‌ நாடகத்திற்கும்‌ தேர்ந்தெடுக்கப்‌
பட்டார்கள்‌. கட்டுமஸ்தான உடல்வாகு வாய்ந்தவர்கள்‌, நல்ல
தோற்றம்‌ உடையவர்கள்‌ உடற்பயிற்‌சிக்குத்‌ தேர்ந்தெடுக்கப்‌
பட்டார்கள்‌.
தலைமைஆசிரியருடன்‌ நடந்த விவாதத்தால்‌ நான்‌ கோபம்‌
அடைந்தேன்‌. உள்ளுக்குள்ளே கடும்‌ சினம்‌ பொங்கியது. 'நல்லது !
தலைமைஆசிரியர்‌ அவர்களே பள்ளிக்கும்‌, அதன்‌ நடை முறைக்கும்‌
ஒரு கும்பிடு. எந்த நிகழ்ச்சிக்காகத்‌ தேர்ந்தெடுக்கப்படுறொர்களோ
அவற்றுக்கும்‌ தேர்ந்தெடுக்கப்பட்ட பையன்களின்‌ திறமைக்கும்‌
ஒரு சம்பந்தமும்‌ இல்லையே. ராம்ஜிக்கும்‌ பிம்ஜிக்கும்‌ நல்ல குரல்‌
வளம்‌ உண்டு என்பதில்‌ ஐயம்‌ இல்லை. அவர்கள்‌ பிராமணப்‌
பையன்கள்‌. ஆகவே அவர்களின்‌ விட்டில்‌ சமஸ்கிருதச்‌ செய்யுட்‌
களைக்‌ கேட்டிருப்பார்கள்‌. ஆகவே அவர்கள்‌ தேர்ந்தெடுக்கப்‌
பட்டிருக்கிறார்கள்‌. ஆனால்‌ அவர்களுக்கு ஞாபகசக்தி குறை
வாயிற்றே! சமஸ்கிருதச்‌ செய்யுள்களை மனப்பாடம்‌ செய்வது
அவர்களுக்குக்‌ கடுமையான காரியம்‌ ஆயிற்றே. ஆனால்‌ இங்குள்ள
சூழ்நிலையில்‌ எப்பொழுதும்‌ இப்படித்தான்‌ நடக்கும்‌.' இவ்வா
றெல்லாம்‌ கருதிக்‌ கொண்டே மகிழ்ச்சியில்லாமல்‌ வீடு
திரும்பினேன்‌ நான்‌. உணவருந்தி முடித்தவுடனேயே தன்னை வந்து
பார்க்கும்படியாகக்‌ கல்வி அதிகாரியிடமிருந்து எனக்குக்‌ கட்டளை
வந்தது. எதற்காக என்பது எனக்குத்‌ தெரியும்‌. எல்லாம்‌ வல்ல
இறைவனிடம்‌ மெளனமாகப்‌ பிரார்த்தனை செய்துகொண்டே
நாள்‌ அவரது அலுவலகத்திற்குள்‌ நுழைந்தேன்‌. கல்வி அதிகாரி
மிகுந்த கோபத்துடன்‌ காணப்பட்டார்‌. அவருடைய முகம்‌ சிவந்‌
திருந்தது. கண்கள்‌ கொடூரமாக இருந்தன. மீசையில்லாத அவரது
உதடுகளில்‌ ஒரு வலிய வரவழைக்கப்பட்ட புன்னகை காணப்‌
பட்டது. இருந்தாலும்‌ அவர்‌ மிகவும்‌ கோபத்துடன்‌ காணப்‌
பட்டார்‌. உள்ளே நுழைந்த என்னை உட்காரச்‌ சொல்லிவிட்டுப்‌
பேசத்‌ தொடங்கினார்‌: 'பள்ளியின்‌ ஆண்டுவிழாவில்‌ ஏன்‌ உங்கள்‌
வகுப்புப்‌ பையன்கள்‌ கலந்து கொள்ள மாட்டார்கள்‌. அவர்களில்‌
சிலர்‌ மணியான பையன்கள்‌, எடுப்பான தோற்றமும்‌ உள்ளவர்கள்‌
ஆயிற்றே' என்று கேட்டார்‌.

வெளித்தோற்றத்தில்‌ நான்‌ அமைதியாக இருந்தபோதிலும்‌
உள்ளே படபடப்பாக இருந்தேன்‌. 'அதனால்‌ என்ன ஐயா,
எடுப்பான தோற்றம்‌ உடைய பையன்கள்‌ பிறரை மகிழ்விப்ப
தற்காகவா இருக்கிறார்கள்‌ ? பள்ளிக்கு நல்ல பெயர்‌ வரவேண்டும்‌
என்பதற்காக இவர்கள்‌ குதியாட்டம்‌ போடவேண்டுமா ?' என்று

இவ்வாறு நான்‌ கடுமையாகக்‌ கேட்டது அவரைப்‌ பாதித்தது-
அவர்‌, 'என்ன விஷயம்‌? இது புதிய விஷயம்‌ அல்லவே? பல 
ஆண்டுகளாக இதுதானே நடைபெற்று வருகிறது. கமிஷனர்‌
பள்ளிக்கு வரும்பொழுதெல்லாம்‌ இப்படித்தான்‌ நடைபெற்று
வருகின்றது' என்றார்‌.

'என்னை மன்னிக்க வேண்டும்‌ ஐயா!' இதற்குள்‌ நானும்‌
சிறிது தணிந்து விட்டேன்‌. 'இது வழக்கமாக இருக்கலாம்‌. ஆனால்‌
நாம்‌ இதை நிறுத்தியாக வேண்டும்‌. இது போலித்தனமானது. மேலும்‌
நாம்‌ ஆணையரை ஏமாற்றுகின்றோம்‌' என்றேன்‌ நான்‌.

'எப்படி?'

'வலுக்கட்டாயமாகத்‌ திணிக்கப்பட்டவற்றைத்தான்‌ நாம்‌
அவரிடம்‌ காண்பிக்கப்‌ போகிறோம்‌. பையன்களை ஆசிரியர்கள்‌
அடி அடி என்று அடித்து அவர்களை மனப்பாடம்‌ செய்யச்‌
சொல்லி வதைத்து இவற்றைத்‌ தயாரிக்கிறோம்‌. வகுப்பில்‌ நடத்தப்‌
படுபவற்றின்‌ இயற்கையான வெளியீடு அல்ல இது. தங்கள்‌
மூளைக்குள்‌ திணிக்கப்பட்டவற்றை மாணவர்கள்‌ இயந்திர கதியில்‌
ஒப்பிக்கப்‌ போகிறார்கள்‌. இதற்குத்‌ திரைக்குப்‌ பின்னாலிருந்து வேறு
ஞாபகப்படுத்த வேண்டும்‌. இதனால்‌ பையன்களுக்கு ஒரே
கலவரமும்‌ மனப்பளுவும்தான்‌ மிஞ்சும்‌. இதனால்‌ உண்மையான
கல்வி தடைப்படுகிறது. மனப்பளு மாணவர்களுக்குத்‌ தீமை விளை
விக்கும்‌. இப்படிப்பட்ட ஒரு நிகழ்ச்‌சிக்காகத்‌ தேர்ந்தெடுக்கப்பட்ட
மாணவர்களுக்கு மிகுந்த தயாரிப்புத்‌ தேவைப்படுகிறது.'

கல்வி அதிகாரி சில வினாடிகள்‌ யோசித்தார்‌. பிறகு,
'ஏமாற்றுகிறோம்‌ என்று சொன்னாயே, இதில்‌ ஏமாற்றுதல்‌ எங்கே
இருக்கிறது?' என்று கேட்டார்‌.

'அதுவா? ஆணையரிடம்‌, நம்‌ பையன்கள்‌ மிகவும்‌ கெட்டிக்‌
காரர்கள்‌ என்றும்‌, நம்‌ பள்ளி நன்றாக இயங்குகிறது என்றும்‌, நம்‌
பள்ளி ஒரு முன்மாதிரியாகத்‌ திகழ்கிறது என்றும்‌ காண்பிக்க நாம்‌
முயற்சி செய்கிறோம்‌. ஆனால்‌ உண்மை நிலை என்ன என்பது
நமக்குத்‌ தெரியவில்லையா ?' என்று நான்‌ கேட்டேன்‌.

அவர்‌ மெளனமாக இருந்தார்‌. சற்றுச்‌ சிந்தனையில்‌ ஆழ்ந்தார்‌.
நான்‌ மேலும்‌ தொடர்ந்தேன்‌. 'நாம்‌ மட்டும்‌ போலித்தனத்தில்‌
இறங்குவதில்லை; பையன்களையும்‌ அதற்கு உட்படுத்துகிறோம்‌.
ஆணையரும்‌ சந்தோஷம்‌ அடைந்ததாகப்‌ பாவனை செய்வார்‌.
பரிசு வழங்கும்போது ஒரு வழக்கமான சொற்பொழிவு நிகழ்த்துவார்‌.

'பையன்கள்‌ திறமையைக்‌ கண்டு நான்‌ மகிழ்ச்சி அடைகிறேன்‌.
அவர்கள்‌ மிகுந்த புத்திசாலித்தனத்துடனும்‌ திறமையுடனும்‌
நிகழ்ச்சிகளை நடத்திக்‌ காட்டினார்கள்‌. சில பையன்கள்‌ எதிர்‌
காலத்தில்‌ மிகவும்‌ சிறந்து விளங்கப்‌ போகிறார்கள்‌; பெரிய
அறிஞர்களாகவும்‌, சிறந்த குடிமக்களாகவும்‌, நல்ல மனிதர்களாகவும்‌
விளங்குவார்கள்‌' என்றெல்லாம்‌ கூறுவார்‌. ஆனால்‌ அவை
உளப்பூர்வமாக உரைக்கப்படுபவை அல்ல, அவரை மகிழ்விப்பதற்‌
காகவே இவற்றையெல்லாம்‌ தயாரித்திருக்கிறோம்‌ என்பது
அவருக்குத்‌ தெரியாதா? இந்தப்‌ பையன்கள்‌ எதிர்காலத்தில்‌
எப்படிப்பட்ட குடிமக்களாக, அறிஞர்களாக விளங்கப்‌
போகிறார்கள்‌ என்பது பெற்றோர்களுக்கும்‌ ஆசிரியர்களுக்கும்‌
நன்றாகவே தெரியும்‌. அவர்களின்‌ பாடம்‌ செய்து ஒப்புவிக்கும்‌
மேல்பூச்சும்‌ கடும்‌ உழைப்பாகிய தயாரிப்பும்‌ இல்லாமல்‌ அவர்கள்‌
உண்மையில்‌ எப்படி இருப்பார்கள்‌?'

'நீ ஒரு நடைமுறைக்கு ஒவ்வாத கிறுக்கன்‌. உனக்கு உலகப்‌
போக்கே தெரியவில்லை. உன்‌ கொள்கைதான்‌ உனக்கு எல்லாமே.
நாம்‌ இவற்றையெல்லாம்‌ இங்கே கவனித்துத்‌ தீரவேண்டி
இருக்கிறது' என்று கல்வி அதிகாரி படபடப்புடன்‌ கூறினார்‌.

'சரி சரி. நீங்கள்‌ எல்லா அம்சத்தையும்‌ பார்க்கிறீர்கள்‌. நான்‌
இதற்கு உடந்தையாக இருக்க மாட்டேன்‌. இந்த வெளிவேஷ
மெல்லாம்‌ எனக்குப்‌ பிடிக்கவில்லை.'

'அப்படியானால்‌?'

'இந்த வேலையிலிருந்து என்னுடைய வகுப்புக்கு விலக்கு
அளியுங்கள்‌.'

'அது சற்றுக்‌ கடினமான விஷயம்‌. மற்ற ஆசிரியர்களும்‌,
அலுவலர்களும்‌... மேலும்‌... மேலும்‌... வந்து, இது என்னுடைய
பிரச்சினைகளைக்‌ கூட்டுகிறது. உண்மையைச்‌ சொல்லப்போனால்‌
உன்னுடைய வகுப்பின்‌ நன்றாகத்‌ தயாராக்கப்பட்ட மாணவர்‌
களைப்‌ பார்த்தால்‌ ஆணையர்‌ மிகவும்‌ மகழ்ச்சி அடைவார்‌.
ஆனால்‌ நியோ...'

நான்‌ இடைமறித்து 'மொத்தமாக நிகழ்ச்சியிலிருந்து எனக்கு
விலக்கு அளித்து விடுங்கள்‌. நான்‌ வேறு ஒரு நிகழ்ச்சியைத்‌ தயாரிக்‌
கிறேன்‌. அதை ஆணையருக்குக்‌ காண்பிக்கலாம்‌. பையன்கள்‌
தங்கள்‌ நேரத்தை வீணாக்காத வகையில்‌ நான்‌ அதைத்‌
தயாரிக்கிறேன்‌. அவர்களுக்கு எந்தச்‌ சிரமமும்‌ இருக்காது; நீங்கள்‌
இருவரும்‌ அதைக்‌ கட்டாயம்‌ பாராட்டுவீர்கள்‌:'

கல்வி அதிகாரி சற்றுச்‌ சிந்தித்தார்‌. இந்த வாதப்பிரதி

![நீங்கள்‌ எல்லா அம்சத்தையும்‌ பார்க்ஜீர்கள்‌. எனக்கு இந்த வெளிவேஷமெல்லாம்‌ பிடிக்கவில்லை' என்றேன்‌ நான்‌.](https://i.postimg.cc/nrJR54dN/8.png)

வாதத்திற்கு முற்றுப்புள்ளி வைப்பதற்காக, 'சரி சரி. நான்‌ உங்கள்‌
வகுப்புக்குப்‌ பொதுத்திட்டத்திலிருந்து விலக்கு அளிக்கும்படி
தலைமைஆசிரியருக்கு எழுதிவிடுகிறேன்‌. ஆனால்‌ அவருக்கு
இனியும்‌ எந்தவிதச்‌ சங்கடமும்‌ தரக்கூடாது. அவர்‌ கொஞ்சம்‌
பழைய காலம்‌; நீயோ உற்சாகம்‌ மிகுந்த இளைஞன்‌. எனக்கு
இருவரும்‌ வேண்டும்‌. இது ஒரு கடுமையான வேலை.
எனக்கே உரிய முறையில்‌ நான்‌ அவரது போக்கைப்‌ புரிந்து
கொண்டேன்‌. ஒரு வார்த்தை பேசாமல்‌ அங்கிருந்து புறப்பட்டேன்‌.
பள்ளியில்‌ ஆயத்தங்கள்‌ முழு அளவில்‌ நடைபெற்றன.
ஆணையர்‌ வருகிறார்‌ என்பதால்‌ எல்லாரும்‌ பரபரப்‌
ந்தனர்‌. குறிப்பிட்ட நாளில்‌ ஊரே குழுமி இருந்தது. பெரிய,
சிறிய அலுவலர்கள்‌, நகரின்‌ முக்கியப்‌ பிரமுகர்கள்‌, மாணவர்கள்‌
அனைவரும்‌ வந்திருந்தார்கள்‌. ஆசிரியர்களுக்கு நிலை கொள்ள
வில்லை. ஒரு பக்கம்‌ கலவரம்‌, மறு பக்கம்‌ நம்பிக்கை. எல்லாம்‌
சரிவர நடக்க ஏற்பாடு செய்யப்பட்டிருந்தது. குறும்புக்காரப்‌
பையன்களைத்‌ தலைமைஆசிரியர்‌ தனியே அழைத்து, இங்கே
கவனியுங்கள்‌, இன்று நீங்கள்‌ ஏதாவுது குறும்பு செய்தால்‌, நாளை
உங்களுக்குச்‌ சரியான உதை கிடைக்கும்‌' என்று எச்சரித்தார்‌.

ஆணையர்‌ வந்தார்‌. பலத்த கைதட்டல்‌. அடுத்து இசை.
தலைமைஆசிரியர் மிகவும்‌ எடுப்பாக உடை உடுத்தி முக்கியஸ்தர்‌
போல விளங்கினார்‌: பள்ளியின்‌ ஆண்டறிக்கையை உரக்க
வாசித்தார்‌. இடையிடையே இறுக்கமாகத்‌ தோன்றினார்‌.
அவருடைய நடுக்கத்தைப்‌ பிறரும்‌ தாமும்‌ அறியாதவாறு மூடி
மறைப்புதுபோல்‌ தோன்றியது. அறிக்கையின்‌ கடைப்‌ பகுதியை
வாசிக்கும்பொழுது அவருக்கு வியர்த்துவிட்டது. அவரது குரலும்‌
கரகரப்பாயிற்று.
அறிக்கையை அடுத்துக்‌ கவிதை ஒப்புவித்தலும்‌ ஒரு சிறு
நாடகமும்‌ நடந்தேறின. மேடையில்‌ பையன்கள்‌ இயந்திரகதியில்‌
பேசினர்‌. அவர்களது முகத்தில்‌ சிறிதும்‌ பாவனை இல்லை. சத்தம்‌
போட்டும்‌ கைகால்களை அசைத்துக்‌ கொண்டும்‌ பேசினார்கள்‌.
இதில்‌ வேடிக்கை என்னவென்றால்‌ அவர்கள்‌ தேர்ந்தெடுத்திருந்த
கவிதைகள்‌ மிகவும்‌ அழகானவை, சுவை மிகுந்தவை, சிறந்த
கவிஞர்களால்‌ இயற்றப்பட்டவை. ஆனால்‌ பையன்களுக்கு
அவற்றைக்‌ கற்றுக்‌ கொள்வது சிறிது சிரமம்தான்‌. ஆகவே
பையன்கள்‌ அவற்றின்‌ பொருளை அறியாமலேயே ஒப்புவிப்பதும்‌
நடித்துக்‌ காட்டுவதுமாக இருந்தனர்‌. அவற்றில்‌ ஈடுபாடு இருப்பது
போல்‌ பாவனை மட்டுமே செய்தனர்‌. நாடகமும்‌ அப்படித்தான்‌
அமைந்தது. நாடக வசனங்கள்‌ நீதி போதனைகளாக அமைந்‌
இருந்தன. பெரியவர்களுக்கு மட்டுமே பொருந்தக்கூடிய வசனங்‌
களைக்‌ குழந்தைகள்‌ பேசியது பொருத்தமாகத்‌ தோன்றவில்லை.
பையன்கள்‌ பிறருக்கு உபதேசம்‌ செய்தது கேலிக்குரியதாகத்‌
தோன்றியது. ஆணையரும்‌ அப்படியே கருதியுதுபோலவும்‌ தனக்குள்‌
அவர்‌ ரகசியமாகச்‌ சிரித்துக்‌ கொண்டது போலவும்‌ எனக்குத்‌
தோன்றியது. ஆசிரியர்களும்‌ நான்‌ நினைத்தது போலவேதான்‌
நினைத்தார்கள்‌ என்றும்‌ தோன்றியது.

நிகழ்ச்சி முடியும்‌ நிலையை அடைந்தது.
ஆணையர்‌ தம்  திருப்தியை வெளியிட்டார்‌; அனைவருக்கும்‌ நன்றி தெரிவித்தார்‌.
பரிசுகள்‌ வழங்கப்பட்டன. அன்றைய நிகழ்ச்சிகளைக்‌ குறித்து கல்வி
அதிகாரியும்‌, தலைமை ஆசிரியரும்‌, மற்றவர்களும்‌ மிகவும்‌ திருப்தி
அடைந்தனர்‌. ஆணையர்‌ பள்ளியின்‌ சாதனைகளைக்‌ குறித்துத்‌
தாம்‌ திருப்தி அடைவதாக ஏதோ ஓர்‌ சடங்குக்காக கூறியது போல் கூறினார்.

கடைசியில்‌ கல்வி அதிகாரி ஆணையரிடம்‌ 'ஐயா, இந்த
ஆசிரியர்‌ லட்சுமிராம்‌ உங்களுக்கு ஒரு நிகழ்ச்சியைக்‌ காட்ட
விரும்புகிறார்‌. அதோ அந்தத்‌ திரைக்குப்‌ பின்னால்‌ அவர்‌ ஒரு
நிகழ்ச்சிக்கு ஏற்பாடு செய்திருக்கிறார்‌' என்று கூறினார்‌.

ஆணையர்‌ ஒப்புதல்‌ தெரிவித்ததும்‌ நான்‌ திரைக்குப்‌ பின்னால்‌
சென்றேன்‌. மூன்றாவது மணி அடித்ததும்‌ திரை விலகியது. என்‌
வகுப்பு மாணவர்கள்‌ எனக்கு இரு பக்கமும்‌ நின்றனர்‌. நாங்கள்‌
வகுப்பில்‌ நாள்தோறும்‌ நிகழ்த்தும்‌ பிரார்த்தனைப்‌ பாடல்‌
பாடப்பட்டது. அறை முழுவதும்‌ அமைதி நிலவியது. இந்த
எதிர்பாராத நிகழ்ச்சியைப்‌ பார்த்ததும்‌ அனைவரும்‌ ஆச்சரியம்‌
அடைந்தார்கள்‌.

பிரார்த்தனைக்குப்‌ பிறகு 'நான்‌ ராஜசபைக்கு ஓடுவேன்‌'
என்னும்‌ சிறு நாடகம்‌ நடிக்கப்பட்டது. ஒரு பையன்‌ சுண்டெலியாக
நடித்தான்‌. அவனுடைய இடுப்பில்‌ கட்டிய ஒரு கயிறு வாலாகத்‌
தோன்றியது. அவன்‌ தலையில்‌ ஒரு கறுப்புத்‌ துணியை அணிந்‌
இருந்தான்‌. அவன்‌ கை கால்களாகிய நான்கு உறுப்புகளால்‌ நடந்து
கொண்டு சுண்டெலியைப்‌ போல்‌ 'கீச் கீச்' என்று ஒலியெழுப்‌
பினான்‌. ஒரு பையன்‌ தையற்காரனாக நடித்தான்‌. மற்றொருவன்‌
சித்திரத்தையல்‌ செய்பவனாக நடித்தான்‌. மூன்றாமவன்‌ நகை
செய்பவனாக நடித்தான்‌. நான்காமவன்‌ மேளக்காரனாக நடித்தான்‌.
ஐந்தாமவன்‌ அரசன்‌. நான்‌ அரசனின்‌ போர்வீரன்‌.
எல்லாப்‌ பாத்திரங்களும்‌ அவர்கள்‌ அன்றாடம்‌ அணியும்‌
ஆடைகளுடனேயே இருந்தனர்‌. ராஜா ஒரு மேஜையின்‌ மேல்‌
கம்பீரமாக அமர்ந்திருந்தான்‌. அவனது தொப்பியை மட்டும்‌ சற்றுச்‌
சரிவாக அணிந்திருந்தான்‌. நான்‌ போர்வீரனாக மீசையைத்‌ திருக
விட்டிருந்தேன்‌; தலையில்‌ ஒரு தலைப்பாகை தரித்திருந்தேன்‌; என்‌
கையில்‌ ஒரு வாள்‌ வைத்திருந்தேன்‌. மேளக்காரன்‌ ஒரு சிறிய
மத்தளத்தை வைத்திருந்தான்‌. மற்ற ஒப்பனைகள்‌ எதுவும்‌ இல்லை.
அரங்கம்‌ எளிமையாக இருந்தது. திரைக்குச்‌ சற்றுப்‌
பின்புறமாக ஒரு கரும்பலகையில்‌ நாடகத்தின்‌ திட்டம்‌ எழுதப்‌
பட்டிருந்தது. அறையின்‌ ஒரு பகுதியை ஒதுங்கவைத்து ஒரு
பையனிடம்‌ இரவலாகப்‌ பெற்ற தரை விரிப்பு ஒன்றை விரித்‌
இருந்தோம்‌. அரங்கத்தை அலங்கரிக்கப்‌ பள்ளிக்கூடத்தில்‌ வேறு
எந்தப்‌ பொருளும்‌ இல்லை. வேப்ப மரத்திலிருந்தும்‌ அரச மரத்‌
இலிருந்தும்‌ வெட்டப்பட்ட சில சிறிய கொப்புகளால்‌ சுவரில்‌
தோரணங்கள்‌ இடப்பட்டிருந்தன. தரையில்‌ சாக்பீஸ்கள்‌ கொண்டு
மாணவர்கள்‌ கொஞ்சம்‌ கோலங்களை வரைந்திருந்தனர்‌.
பெரியவர்களும்‌, சிறியவர்களும்‌ நாடகத்தை அமைதியாகக்‌
கண்டு களித்தனர்‌. சிறியவர்கள்‌-குறிப்பாக மாணவர்கள்‌ மிகவும்‌
ஆர்வத்தோடு பார்த்தார்கள்‌. பெரியவர்களுக்கு ஒரே ஆச்சரியம்‌.
'இது என்ன?' 'இந்தப்‌ புதிய விஷயம்‌ என்ன?' ' என்ன
மாதிரியான நாடகம்‌?' என்று அவர்கள்‌ கேட்டார்கள்‌.
பையன்கள்‌ மிக நன்றாக நடித்தார்கள்‌ என்றுதான்‌ நான்‌
கூறுவேன்‌. அவர்கள்‌ தவறு ஏதும்‌ செய்யவில்லை. மறந்தால்‌
நினைவுபடுத்துவோர்‌ எவரும்‌ இல்லை. ஏதாவது தவறு அல்லது
மறதி இருந்தால்‌ நானே வெளிப்படையாக அவர்களைத்‌ திருத்‌
தினேன்‌. இரண்டாவது சிறு நாடகம்‌. 'என்னைப்‌ போகவிடுங்கள்‌
ஐயா' என்பதாகும்‌. மூன்றாவது 'முயலும்‌, கம்பீரமான எசமானும்‌'
என்பதாகும்‌.

ஒரே திரை மட்டும்தான்‌ இருந்தது. பின்‌ திரை இல்லை
பக்கத்‌ திரைகளும்‌ காட்சி ஜோடனைகளும் இல்லை. தலையில்‌
ஒரு துணியைக்‌ கட்டுதல்‌ அல்லது கையில்‌ ஒரு தடி ஆகியவற்றைத்‌
தவிர வேறு அடை அலங்காரங்களும்‌ இல்லை. மற்ற எல்லாம்‌
நடிப்பைப்‌ பொறுத்தே அமைந்தன.

காட்சிகளின்‌ இறுதியில்‌ மீண்டும்‌ பிரார்த்தனை கீதம்‌. நான்‌
நடிகர்‌ குழுவின்‌ மேற்பார்வையாளராகி முன்னே வந்து சிறிது
நேரம்‌ பேசினேன்‌.

'அன்பான பெரியோர்களே ! எங்கள்‌ எளிய நாடகங்களைப்‌
பொறுமையாகக்‌ கண்டு ரசித்த உங்களுக்கு எங்கள்‌ நன்றி. இந்த
சந்தர்ப்பத்தில்‌ நான்‌ உங்களிடம்‌ சில செய்திகளைச்‌ சொல்ல
விரும்புகிறேன்‌. பொறுமையாக செவிசாய்த்துக்‌ கேட்க உங்களை
வேண்டுகிறேன்‌.

'இவர்கள்‌ நான்காம்‌ வகுப்பு மாணவர்கள்‌. பள்ளியின்‌
ஆண்டுவிழாவில்‌ ஓரிரு நாடகங்களை நடிக்க வேண்டும்‌ என்று
சொன்னவுடனே அவர்கள்‌ உற்சாகத்தோடு ஒப்புக்‌ கொண்‌
டார்கள்‌. உடனே நாடகங்கள்‌ தேர்வு செய்யப்பட்டன. அவர்கள்‌
படித்த அல்லது கேள்விப்பட்ட கதைகளையே நாடகங்களாக
மாற்றியிருக்கிறோம்‌. நாடகத்துக்கென பிரத்யேகமான தயாரிப்பு
எதுவும்‌ இல்லை. நாங்கள்‌ வகுப்பில்‌ வாரம்தோறும்‌ எப்படி
அவற்றை நடித்தோமோ அதுபோலவே இப்பொழுதும்‌ நடிக்கப்‌
பட்டது. பையன்கள்‌ தங்கள்‌ பாகத்துக்குரிய வசனத்தை மனப்‌
பாடம்‌ செய்ய வேண்டியிருக்கவில்லை, கதை அவர்களுக்கே
தெரியும்‌. ஒவ்வொருவருக்கும்‌ தன்‌ பாத்திரம்‌ இன்னது என்று
தெரியும்‌. சந்தர்ப்பத்தை மனத்தில்‌ வைத்துக்‌ கொண்டு ஏற்றபடி
அவர்களே பேசினார்கள்‌. மனப்பாடம்‌ செய்ய வேலை இல்லை.
ஆடை அலங்காரங்கள்‌ இரண்டாம்‌ இடத்தையே பெற்றன.
வெளியீடு, நடிப்பு ஆகியவற்றுக்குத்தான்‌ நாங்கள்‌ கவனம்‌
செலுத்தினோம்‌. ஆடை அலங்காரங்கள்‌ இல்லாத பொழுது,
நாடகம்‌ நடிப்பையும்‌ பிள்ளைகளின்‌ புத்திசாலித்தனத்தையும்‌
பொறுத்தே அமைகிறது. இதனால்‌ அவர்கள்‌ நாடகத்தை எப்படியும்‌
வளர்த்துக்‌ கொள்ளலாம்‌ என்றாகிறது. நீங்கள்‌ நாடகத்தைப்‌
பார்த்தீர்கள்‌. எந்த அளவுக்கு நாங்கள்‌ வெற்றி அடைந்தோம்‌
என்பதை நீங்களே முடிவு செய்து கொள்ளலாம்‌. குழந்தைகளுக்கு
இப்படிப்பட்ட நடவடிக்கைகள்‌ என்றால்‌ ஒரே சந்தோஷம்‌. அவர்‌
களுக்குப்‌ பாராட்டோ பரிசுகளோ தேவை இல்லை. இங்கே
நடிப்பும்‌, திருப்தியும்‌ எடுத்துக்கொண்ட காரியம்‌ நிறைவேறுவதும்‌
தான்‌ தேவை. நிறைவேற்றல்தான்‌ காரியத்தின்‌ வெற்றி.' அவர்கள்‌
அனைவருக்கும்‌ நன்றி கூறி நான்‌ என்‌ பேச்சை முடித்தேன்‌.
பார்வையாளர்கள்‌ எங்கள்‌ மாணவர்களின்‌ நாடகங்களைக்‌ கண்டு
களித்தமைக்காக நன்றி கூறினேன்‌.

ஆணையர்‌ வெளிப்படையாக மகிழ்ச்சி அடைந்தார்‌. அவர்‌
நாடத்தைப்‌ பார்த்தபொழுதே அவரிடம்‌ தோன்றிய மாற்றங்களை
நான்‌ கவனித்தேன்‌. அவர்‌ தம்முடைய பேச்சில்‌ ஆசிரியர்களையும்‌
மாணவர்களையும்‌ மனமாரப்‌ பாராட்டினார்‌. 'அன்று மாலை
அவர்கள்‌ வழங்கிய உண்மையான நாடக விருந்து' என்று
பாராட்டிப்‌ பேசினார்‌. நாடகம்‌ அபாரமாக அமைந்திருந்தது
என்றும்‌ தம்முடைய நாடாகிய இங்கிலாந்தில்‌ முற்போக்கான
பள்ளிகளில்‌ இப்படித்தான்‌ இருக்கிறது என்றும்‌ கூறினார்‌. 'சின்னக்‌
குழந்தைகள்‌ பல பாத்திரங்களை ஏற்று, சுண்டெலியாகவும்‌, தையற்‌
காரராகவும்‌, அரசராகவும்‌ இயல்பாகவே மாறி நடித்தது மிகவும்‌
அற்புதமாக இருந்தது' என்றார்‌. 'இதுதான்‌ உண்மையான கல்வி'
என்றார்‌. 'மனப்பாடம்‌ செய்வதும்‌ ஒப்புவிப்பதும்‌ எல்லாம்‌ கடந்து
போன பழைய கால முறைகள்‌; அவை அவலட்சணமாகவும்‌
ஆன்மாவைக்‌ கொல்லுபவையாகவும்‌ இருக்கும்‌' என்றார்‌.

சிறிது நேரம்‌ சிந்தித்துவிட்டு மறுபடியும்‌ மீண்டும்‌ 'நான்‌ இந்தக்‌
காட்சிகளை மிகவும்‌ ரசித்தேன்‌. குழந்தைகளுக்கு நான்‌ பரிசுகள்‌
வழங்கப்போவதில்லை. நடிக்கும்பொழுது அவர்கள்‌ அடைந்த
உண்மையான மகிழ்ச்சியே அவர்களுக்குப்‌ போதுமான பரிசாகும்‌'
என்றார்‌. 'நான்‌ மிகவும்‌ மகிழ்ச்சியும்‌ திருப்தியும்‌ அடைகிறேன்‌.
மிகமிக மகிழ்கிறேன்‌' என்றார்‌.

விழா இனிது நிறைவேறியது. எல்லாரும்‌ திரும்பிக்‌ கொண்
டிருந்தார்கள்‌. கல்வி அதிகாரிக்கு ஒரே மகிழ்ச்சி; என்னைத்‌ தனியே
அழைத்து ஆணையருக்கு அறிமுகம்‌ செய்துவைத்தார்‌; என்‌
பரிசோதனையைக்‌ குறித்து ஆணையரிடம்‌ எடுத்துரைத்தார்‌.
ஆணையர்‌ என்னோடு கைகுலுக்கினார்‌. என்னை மிகவும்‌
பாராட்டினார்‌. எனது பரிசோதனையை மேலும்‌ மேலும்‌ தொடரும்‌
படி ஊக்கம்‌ அளித்தார்‌. 'வழக்கமான கல்வி முறைகள்‌ போலி
யானவை; உள்ளீடு அற்றவை. இவ்வகையான பரிசோதனைகள்‌
மிகவும்‌ மதிப்பு வாய்ந்தவை' என்றார்‌. கல்வி அதிகாரி இதைக்‌
கேட்டு என்ன நினைத்தார்‌ என்று நான்‌ யோசித்துக்‌ கொண்டேன்‌.

நான்‌ மிகவும்‌ உற்சாகத்தோடு வீடு திரும்பினேன்‌. ஆணையர்‌
என்னைத்‌ தனியே அழைத்துப்‌ பாராட்டினார்‌ என்பதும்‌ ஒரு
காரணம்‌. ஆனால்‌ என்‌ பரிசோதனை பாராட்டப்பட்டது என்பது
தான்‌ என்‌ மகிழ்ச்சிக்கு முக்கியமான காரணம்‌. நான்‌ நினைத்துப்‌
பார்த்தேன்‌. 'அரசு அதிகாரியாகிய ஆணையருக்கு எப்படி முற்‌
போக்குப்‌ பள்ளிகளைப்‌ பற்றித்‌ தெரிந்தது' என்று நினைத்தேன்‌.
பின்னர்‌ அவர்‌ தம்‌ பையனை ஐரோப்பாவில்‌ உள்ள இப்படிப்பட்ட
ஒரு முற்போக்குப்‌ பள்ளியில்‌ சேர்த்திருந்தார்‌ என்பதும்‌, அதனால்‌
தான்‌ புதிய கல்வி முறையில்‌ அவருக்கு மிகவும்‌ ஈடுபாடு உண்டு
என்றும்‌ தெரிந்து கொண்டேன்‌.

அன்றிரவு இரண்டு மூன்று ஆசிரியர்கள்‌ என்னைப்‌ பார்க்க
வந்தார்கள்‌. ஆணையர்‌ என்ன சொன்னார்‌ என்று அவர்கள்‌
தெரிந்து கொள்ள விரும்பினார்கள்‌. அடுத்து கல்வி அதிகாரி தம்மை
வந்து பார்க்கும்படி எனக்கு அனுப்பிய கடிதம்‌ வந்தது. ஆகவே
அவர்‌ இருப்பிடம்‌ சென்றேன்‌.

கல்வி அதிகாரி மிகவும்‌ உற்சாகத்துடன்‌ இருந்தார்‌. அன்று
பள்ளியில்‌ நடந்தவற்றைக்‌ குறித்து ஆணையர்‌ மிகவும்‌ மகிழ்ச்சி
அடைந்திருந்தார்‌. எனக்கு ஒரு நாற்காலியைக்‌ கொடுத்துவிட்டு
அவர்‌ சாய்வு நாற்காலியில்‌ அமர்ந்து கொண்டார்‌.

'முதலில்‌ எனக்கு இதைச்‌ சொல்‌. நீ படைத்துக்‌ காட்டிய
நாடகங்களில்‌ எந்தப்‌ பையனும்‌ எதையும்‌ மனப்பாடமே செய்ய
வில்லையா ?' என்று கேட்டார்‌.

'அவர்கள்‌ அப்படிச்‌ செய்ததாக உங்களுக்குத்‌ தோன்றியதா 7'

'இல்லை; ஆனால்‌ எப்படி அவர்கள்‌ அவ்வளவையும்‌
ஞாபகத்தில்‌ வைத்துக்‌ கொண்டார்கள்‌. தங்கள்‌ வசனங்களைத
தங்கு தடையின்றிப்‌ பேசினார்களே.'

'அதுதான்‌ முக்கியம்‌. அவர்களுக்குக்‌ கதை சொல்லப்பட்டது.
கதைகளை அவர்கள்‌ விரும்பினார்கள்‌. அவர்கள்‌ கதாபாத்திரங்‌
களோடு தங்களை ஐக்கியப்படுத்திக்‌ கொண்டு, பாத்திரங்களின்‌
உணர்ச்சிகளைத்‌ தாங்களும்‌ அனுபவித்தார்கள்‌. ஆகவே தங்கள்‌
சொந்த உணர்வுகளைக்‌ குறித்தே பேசினார்கள்‌' என்றேன்‌ நான்‌.

'அவர்களுக்கு நடிப்புக்‌ கற்றுக்‌ கொடுத்தது யார்‌?'

'யாரும்‌ அவர்களுக்கு முறைப்படி கற்றுக்‌ கொடுக்கவில்லை.
நாங்கள்‌ வாரம்தோறும்‌ நாடகங்களை நடிக்கிறோம்‌. நானும்‌
அவர்களோடு பங்கு கொள்கிறேன்‌. என்னால்‌ முடிந்தவரை என்‌
பாத்திரத்தை நான்‌ நன்றாக நடிக்கிறேன்‌. ஆகவே பையன்களும்‌
என்னைப்‌ பின்பற்றுகிறார்கள்‌.'

'அது எப்படி முடியும்‌? எனக்குப்‌ புரியவில்லை...'

'அவர்கள்‌ கண்களை அகலத்‌ திறந்திருக்கிறார்கள்‌. நன்றாகக்‌
கவனிக்கிறார்கள்‌. பல தொழில்களிலும்‌ ஈடுபட்டிருப்போரை--
தச்சர்கள்‌, குயவர்கள்‌, தையற்காரர்கள்‌ முதலியவர்களை அவர்கள்‌
கூர்ந்து நோக்குகிறார்கள்‌. அவர்கள்‌ எப்படிப்‌ பேசுகிறார்கள்‌, அவர்‌
களது தனித்தன்மைகள்‌ என்ன என்று அவர்கள்‌ கவனிக்கிறார்கள்‌.
அவர்களுக்குக்‌ கூறப்படும்‌ கதைகளில்‌ இப்பாத்திரங்கள்‌ விவரிக்கப்‌
படும்போது நன்றாகக்‌ கேட்கிறார்கள்‌. மேலும்‌, கடவுள்‌ அவர்‌
களுக்குக்‌ கற்பனை ஆற்றலைக்‌ கொடுத்துள்ளார்‌. தங்களது
அனுபவத்தையும்‌ கற்பனை ஆற்றலையும்‌ இணைத்துத்‌ தத்தம்‌
பாத்திரங்களை இயல்பாகவும்‌, தன்னிச்சையாகவும்‌ நடிக்கிறார்கள்‌.
அவர்களே தம்மைச்‌ சுயவிமர்சனம்‌ செய்து கொள்கிறார்கள்‌.
மேடையில்‌ தங்கள்‌ கற்பனையும்‌ அனுபவமும்‌ சரிவர வெளியிடப்‌
படுகின்றனவா என்று அவர்கள்‌ உற்று நோக்குகிறார்கள்‌' என்றேன்‌
நான்‌.

'இது இயற்கைக்கு அப்பாற்பட்டதாகவும்‌, புரிந்துகொள்ளக்‌
கஷ்டமாகவும்‌ தோன்றுகிறது' என்றார்‌ கல்வி அதிகாரி.

'ஆனால்‌ பையன்களுக்கு இது கஷ்டமாக இல்லை. அவர்கள்‌
எப்படி நடிக்கிறார்கள்‌ என்பதை நான்‌ பகுத்து ஆராய்ந்ததில்‌
எனக்குப்‌ புலப்பட்டது இதுதான்‌.'

'நல்லது. எப்படி இருந்தாலும்‌ உங்கள்‌ படைப்பு மிக நன்றாக
இருந்தது. ஆணையர்‌ மிகவும்‌ மகிழ்ச்சி அடைந்தார்‌.'

'அவர்‌ மகிழ்ச்சி அடையாவிட்டாலும்‌ நாடகம்‌ இப்படியே
நடந்திருக்கும்‌' என்றேன்‌ நான்‌.

'ஆமாம்‌. நீங்கள்‌ இது குறித்து எனக்கு முன்னமே ஒன்றும்‌
சொல்லவில்லையே. தலைமை ஆசிரியருக்கும்‌ மற்ற ஆசிரியர்‌
களுக்கும்கூட இது குறித்துத்‌ தெரியாது போலும்‌.'

'உண்மைதான்‌. நான்‌ யாருக்கும்‌ சொல்லவில்லை. அவர்கள்‌
இதெல்லாம்‌ காலவிரயம்‌ என்று கருதுகிறார்கள்‌. எல்லாரும்‌. பருவ
இறுதித்‌ தேர்வுகளுக்குத்‌ தயார்‌ செய்து கொண்டிருக்கிறார்கள்‌.'

'அவர்களுக்குத்‌ தெரியாமல்‌ எப்படி இது நடக்க முடியும்‌?'

'முடியும்‌. வாரம்தோறும்‌ நாங்கள்‌ சுற்றுலாச்‌ செல்கிறோம்‌.
இந்த நடவடிக்கைகளையும்‌ பயிற்சிகளையும்‌ நாங்கள்‌ அங்கேதான்‌
செய்கிறோம்‌. வெறும்‌ பொழுது போக்குக்காகத்தான்‌. நான்‌ ஒரு
படுக்கை விரிப்பை என்னுடன்‌ எடுத்துச்‌ செல்கிறேன்‌. அதுதான்‌
எங்களுக்குத்‌ திரை. இரண்டு பையன்கள்‌ இரண்டு முனைகளில்‌
அதைப்‌ பிடித்துக்‌ கொள்வார்கள்‌. நடிகர்கள்‌ திரைக்கு ஒரு புறமும்‌,
பார்வையாளர்கள்‌ மறுபுறமும்‌ இருப்பார்கள்‌.'

'அப்படியா? உண்மையாகவா 7?'

'ஆம்‌. அப்படித்தான்‌.'

'நல்லது. அப்படியானால்‌ நம்‌ பள்ளியில்‌ எல்லா வகுப்பு
களிலும்‌ நாடக நடிப்பை ஒரு பாடமாக நாம்‌ சேர்த்து விடலாம்‌.
இந்தப்‌ போதனை முறையை ஆணையர்‌ மிகவும்‌ பாராட்டுகிறார்‌.
நாடங்கள்‌ மிகவும்‌ சுவையாக இருந்தன. கவிதை ஒப்புவிப்பதைக்‌
கைவிட்டுவிட்டால்‌ என்ன?' என்றார்‌ கல்வி அதிகாரி.

'நான்‌ ஏற்கெனவே கைவிட்டுவிட்டேன்‌. மற்ற வகுப்புகளிலும்‌
அவ்வாறு செய்துவிட்டால்‌ எனக்கு மகிழ்ச்சிதான்‌.'

'நிச்சயமாக அப்படியே செய்வோம்‌. மனப்பாடம்‌ செய்ய
வைப்பது மோசமான போதனை முறை என்று ஆணையர்‌ கருது
கிறார்‌. நான்‌ சிறுவயதில்‌ மனப்பாடம்‌ செய்ததை இப்பொழுது
நினைத்துப்‌ பார்க்கிறேன்‌. நான்‌ சராசரிக்கு மேற்பட்ட மாணவன்‌.
எனக்கு அது கஷ்டமாகத்‌ தோன்றவில்லை. ஆனால்‌ மற்றவர்கள்‌
பட்ட வேதனையைச்‌ சொல்லி முடியாது. மனப்பாடம்‌! ஒழிக
மனப்பாடம்‌!'

எனக்குச்‌ சற்று வேடிக்கையாக இருந்தது. ஆணையர்‌ அன்று
வருகை புரிந்தது நல்லதாகப்‌ போயிற்று. எனது பரிசோதனையில்‌
இது ஒரு நல்ல அனுபவமாக இருந்தது.

**2**

பருவ இறுதித்‌ தேர்வு நெருங்கிக்‌ கொண்டிருந்தது. மற்ற வகுப்புகள்‌
மீள்பார்வையை மேற்கொண்டிருந்தன. வரலாறு, புவியியல்‌,
கணக்கு, மொழிப்பாடம்‌ ஆகியவை மீண்டும்‌ மீண்டும்‌ மனப்‌
பாடம்‌ செய்யப்பட்டு வந்தன. அப்பருவத்துக்குரிய பாடங்கள்‌
ஏற்கெனவே ஒருமுறை முடிக்கப்பட்டு விட்டன. நானோ பின்‌
தங்கிவிட்டேன்‌. தேர்வுகளைப்‌ பொறுத்த வரையில்‌ நான்‌ மிகவும்‌
பின்தங்கிப்போனேன்‌. என்னுடைய வகுப்பும்‌ தேர்வு எழுத
வேண்டும்‌. நான்‌ மீள்பார்வை செய்யக்‌ காலம்‌ ஒதுக்கவில்லை.
அந்த நேரத்தை நான்‌ பயன்படுத்தினேன்‌. கடைசிநாள்‌ வரை நான்‌
பாடம்‌ நடத்துவேன்‌. பாடம்‌ நடத்தும்‌ முறையிலேயே மீள்பார்வை
அமையுமாறு நான்‌ திட்டமிட்டிருந்தேன்‌. இவ்வாறு நாங்கள்‌
அந்தாதி விளையாட்டு விளையாடும்‌ பொழுதே கவிதைகளை
மீண்டும்‌ மீண்டும்‌ நினைவுபடுத்திக்‌ கொண்டோம்‌.

ஆனால்‌ இதுவரை நான்‌ புவியியல்‌, அறிவியல்‌, இலக்கணம்‌
ஆகியவற்றைச்‌ சற்றும்‌ தொடவே இல்லை. நான்‌ இலக்கணத்தை
எடுத்துக்கொள்ளத்‌ தீர்மானித்தேன்‌. அது ஒரு கடினமான
பாடமாகக்‌ கருதப்பட்டது. மேலும்‌ மாணவர்களுக்கு அதில்‌ ஆர்வம்‌
இருப்பதும்‌ இல்லை. நான்காம்‌ வகுப்பு மாணவர்களுக்கு அதில்‌
ஏன்‌ ஆர்வம்‌ இருக்க வேண்டும்‌? அதில்‌ ஏதேனும்‌ சுவையுள்ளது
உண்டா? இந்த வயதில்‌ அப்பாடத்தில்‌ அவர்களுக்கு ஆர்வம்‌
இல்லாதபொழுது அவர்களுக்குப்‌ பயன்படும்படியான எந்தவித
அறிவையும்‌ இலக்கணம்‌ கொடுக்க முடியவில்லையே! எப்படித்‌
தான்‌ ஒரு மாணவன்‌ அதில்‌ ஆர்வம்‌ கொள்ளவும்‌ பயன்படவும்‌
முடியும்‌? மொழிகளைக்‌ கற்றுக்‌ கொள்வதில்‌ ஆர்வம்‌ உடைய
மேல்வகுப்பு மாணவர்களுக்கு மட்டுமே இலக்கணம்‌ கற்றுக்‌
கொடுக்க வேண்டும்‌ என்பது என்னுடைய கருத்து. மாணவர்‌
களுக்கு சலிப்பைத்‌ தருவதும்‌, கற்றுக்‌ கொடுப்பதில்‌ சிரமம்‌
உள்ளதுமான ஒரு பாடத்தை ஏன்‌ கற்றுக்‌ கொடுக்க வேண்டும்‌?
அதற்குப்‌ பதிலாக வேறு பாடங்களைக்‌ கற்றுக்‌ கொள்ளக்கூடும்‌.

ஆனாலும்‌ நான்‌ ஒரு பரிசோதனையை செய்துபார்க்கத்‌
தீர்மானித்தேன்‌. எனக்கு விதிக்கப்பட்ட நிபந்தனைகளை நான்‌
நிறைவேற்ற வேண்டுமே. இலக்கணத்‌ தேர்வுக்கு மாணவர்களை
நான்‌ தயாரித்தாக வேண்டும்‌. நான்‌ எனக்கென்று சில தத்துவங்‌
களை வைத்துக்‌ கொண்டிருந்தபோதிலும்‌ பழைய நடைமுறையை
முற்றிலும்‌ புறக்கணித்துவிட முடியாது. இப்பொழுது நிலவும்‌
சூழ்நிலையில்‌ இலக்கணப்‌ பாடத்தை நான்காம்‌ வகுப்புக்கு எப்படிக்‌
கற்பிக்க வேண்டும்‌ என நான்‌ செய்துகாட்ட வேண்டும்‌.

நான்‌ இலக்கணப்‌ பாடத்திட்டத்தைப்‌ படித்துப்‌ பார்த்தேன்‌.
அதில்‌ கூறியுள்ள வரிசைப்படி பாடம்‌ நடத்த இயலவில்லை.
பெயர்ச்சொல்‌, வினைச்சொல்‌ ஆகியவற்றைக்‌ குறித்த விளக்கங்‌
களை மனப்பாடம்‌ செய்துவிட முடியும்‌. ஆனால்‌ கற்போருக்கு
அதனால்‌ ஒருவிதத்‌ தெளிவும்‌ ஏற்படாது. எனக்கு எந்த வயதில்‌
பள்ளியில்‌ இலக்கணம்‌ கற்பிக்கப்பட்டது என்பது நினைவில்‌
இல்லை. வார்த்தைகள்‌ மட்டும்‌ நினைவில்‌ இருக்கின்றன. ஞாபக
சக்தியையும்‌, புரிந்து கொள்வதையும்‌ ஆசிரியர்களில்‌ பலர்‌ குழப்பிக்‌
கொள்கின்றனர்‌. இலக்கணத்தைக்‌ கற்பிக்கும்‌ தற்கால முறைக்கு
நான்‌ விடைகொடுத்து விட்டேன்‌. அப்படியானால்‌ இலக்கணம்‌
கற்பிக்க நான்‌ எந்தப்‌ புதிய முறையைக்‌ கடைப்பிடிக்க வேண்டும்‌.

இவற்றைக்‌ குறித்து நான்‌ நன்றாகச்‌ சிந்தித்து ஒரு திட்டத்தை
வகுத்தேன்‌. மாணவர்களுக்குச்‌ சுவைதரும்‌ ஒரு விளையாட்டை
நான்‌ உருவாக்கினேன்‌. இரண்டு மாதங்களுக்குள்‌ மாணவர்கள்‌
பெயர்ச்சொல்‌, வினைச்சொல்‌, பெயரடைகள்‌, வினை அடைகள்‌,
பிரதிப்‌ பெயர்கள்‌ ஆகியவற்றைக்‌ கொடுத்த வாக்கியத்தில்‌
அடையாளம்‌ கண்டுகொள்ளவும்‌ தனியே பிரித்தெடுக்கவும்‌
தெரிந்து கொண்டார்கள்‌. ஒருமை பன்மை வேற்றுமை தெரியவும்‌,
ஆண்பால்‌, பெண்பால்‌ வேற்றுமை தெரியவும்‌ அவர்கள்‌ பழகிக்‌
கொண்டார்கள்‌. வாக்கியத்தில்‌ எழுவாய்‌, பயனிலை, செயப்படு
பொருள்‌ ஆகியவற்றைப்‌ பிரித்துப்‌ பார்க்கக்‌ கற்றுக்‌ கொடுக்க
நினைத்திருந்த பொழுது கல்வி அதிகாரி ஒருநாள்‌ என்‌ வகுப்புக்கு
வந்தார்‌. நான்‌ செய்வதைப்‌ பார்த்து அவர்‌ திகைப்படைந்தார்‌.

'ஓஹோ! பையன்களைச்‌ சீட்டு விளையாட வைக்கிறீரா? பருவத்‌
தேர்வு வந்துவிட்டது. காலத்தை வீணாக்காதே. போதனையைக்‌
கவனி. அவசரமாகச்‌ செயல்படு. நம்மால்‌ காலத்தை இழக்க
முடியாது. பரிசோதனை வெற்றி பெற வேண்டும்‌ அல்லவா?'
என்றார்‌.

நான்‌ சிறிது புன்னகை புரிந்துவிட்டு, 'ஐயா! எனக்கு அது
நன்றாகத்‌ தெரியும்‌. வகுப்பில்‌ நடைபெறுவது இலக்கணம்‌ கற்றுக்‌
கொடுப்பதற்கான ஒரு விளையாட்டு. நீங்கள்‌ பையன்களைப்‌
பரீட்சித்துப்‌ பார்க்கிறீர்களா?' என்றேன்‌.

கல்வி அதிகாரி சோதனை செய்தார்‌. பையன்களும்‌ நன்றாகப்‌
பதில்‌ அளித்தார்கள்‌. அவருக்குத்‌ திருப்தி. 'அடடே! நல்ல வேலை
செய்யப்பட்டிருக்கிறதே? நீ பயன்படுத்திய முறையை நான்‌ அறிய
விரும்புகிறேன்‌. இலக்கணத்தை இப்படி சுவையுள்ள முறையில்‌
கற்றுத்தரக்‌ கூடுமானால்‌ மற்ற வகுப்புகளிலும்‌ இதைப்‌ பின்‌
பற்றலாம்‌' என்றார்‌.

மறுநாள்‌ விடுமுறை நாள்‌. நான்‌ பயன்படுத்திய போதனை
முறையை விபரமாக அறிவதற்காகக்‌ கல்வி அதிகாரி என்னைத்‌
தன்‌ வீட்டுக்கு வரச்‌ சொன்னார்‌.

ஆகவே என்‌ போதனை முறைச்‌ சாதனங்களோடு நான்‌ அவர்‌
வீட்டுக்குச்‌ சென்றேன்‌. 'ஐயா, இந்த அட்டைத்‌ துண்டுகள்‌ என்‌
முதல்‌ சாதனங்கள்‌. ஒரு பக்கத்தில்‌ ஆண்பால்‌ பெயர்ச்‌ சொற்‌
களையும்‌ மறுபக்கத்தில்‌ பெண்பால்‌ பெயர்ச்சொற்களையும்‌
எழுதியுள்ளேன்‌. பெரும்பாலான வழக்கமாக வரும்‌ சொற்களும்‌
சிறுபான்மை சிறப்பாக வரும்‌ சொற்களும்‌ அட்டைத்‌ துண்டுகளில்‌
எழுதப்பட்டுள்ளன. முதல்‌ பணியாக நான்‌ மாணவர்களுக்கு
இவற்றைக்‌ கொடுத்துப்‌ படிக்கச்‌ சொல்வேன்‌. பையன்கள்‌
இவற்றைப்‌ பல முறை படிக்கிறார்கள்‌. இவ்வாறு இருபால்களுக்கும்‌
உரிய பெயர்ச்சொற்களை அவர்கள்‌ அறிகிறார்கள்‌. ஒவ்வொன்‌
றுக்கும்‌ ஆண்பால்‌', 'பெண்பால்‌' எனவும்‌ நான்‌ தலைப்புக்‌
கொடுத்திருக்கிறேன்‌. இதன்மூலம்‌ பெயர்ச்சொற்களுக்குப்‌ பால்‌
வேறுபாடு உண்டு என்பதை மாணவர்கள்‌ அறிகிறார்கள்‌. இது
பால்பற்றிய அறிமுகம்‌.

'ஒருநாள்‌ நான்‌ அவர்களைப்‌ பொருத்தமான பால்‌
பெயர்களைக்‌. கூறச்‌ சொன்னேன்‌. 'எருது' என்றவுடன்‌ அவர்கள்‌
'பசு' என்றனர்‌. 'சிறுவன்‌' என்றவுடன்‌ 'சிறுமி' என்றும்‌, 'ஆண்‌'
என்றதும்‌ 'பெண்‌' என்றும்‌, 'சேவல்‌' என்றதும்‌ 'கோழி' என்றும்‌
கூறினார்கள்‌. இவ்வாறு வினாவிடைகள்‌ நிகழ்ந்தன. என்னுடைய
திட்டம்‌ வெற்றி பெற்றது. ஆரம்ப அறிமுகம்‌ அவர்களுக்கு அடிப்‌
படையாக அமைந்தது.'

'அடுத்து நாள்‌ ஒரு விளையாட்டைத்‌ தொடங்கினேன்‌. நான்‌
கரும்பலகையில்‌ ஓர்‌ ஆண்பால்‌ பெயரை எழுதுவேன்‌. ஒரு
மாணவன்‌ அதன்‌ பெண்பாலைக்‌ கீழே எழுத வேண்டும்‌. அவர்கள்‌
என்‌ முறையை நன்றாகப்‌ பின்பற்றினார்கள்‌. அவர்களது பட்டியல்‌
களைச்‌ சரிபார்த்தேன்‌. சில தவறுகளே காணப்பட்டன. ஒருசில
மாணவர்களே தவறு செய்தார்கள்‌.

'அடுத்து நான்‌ மற்றொரு விளையாட்டைஆரம்பித்தேன்‌.
அவர்களிடம்‌ இரண்டு பெட்டிகளைத்‌ தந்தேன்‌. ஒரு பெட்டியில்‌
ஆண்பால்‌ பெயர்களும்‌, மற்றொன்றில்‌ பெண்பால்‌ பெயர்களும்‌
எழுதப்பட்டன. ஒவ்வொரு பையனும்‌ ஒரு பெட்டியிலிருந்து ஒரு
ஆண்பால்‌ பெயர்ச்சொல்லை எடுத்தபின்‌ அதற்குப்‌ பொருத்தமான
பெண்பால்‌ பெயர்ச்சொல்லை மற்ற பெட்டியிலிருந்து எடுக்க
வேண்டும்‌. மாணவர்கள்‌ அலுப்போ சலிப்போ இல்லாமல்‌ இந்த
விளையாட்டை மணிக்கணக்காக விளையாடினார்கள்‌.'

'ஆனால்‌ எல்லாப்‌ பையன்களும்‌ எப்படி ஒரு ஜோடிப்‌
பெட்டிகளைக்‌ கொண்டே விளையாட முடியும்‌?' என்று கல்வி
அதிகாரி ஒரு வினாவை எழுப்பினார்‌.

அதற்கும்‌ ஒரு வழியைக்‌ கண்டுபிடிக்க வேண்டியிருந்தது.
வகுப்பின்‌ ஒரு பாதியில்‌ பத்து வட்டங்களையும்‌ மற்றொரு பாதியில்‌
பத்து வட்டங்களையும்‌ வரைந்தேன்‌. ஒரு பக்கத்திலிருந்த வட்டங்‌
களில்‌ ஆண்பால்‌ பெயர்களையும்‌, மற்றொரு பக்கத்தில்‌ இருந்த
வட்டங்களில்‌ பெண்பால்‌ பெயர்களும்‌ வைக்கப்பட்டன.
ஒவ்வொரு பையனுக்கும்‌ ஒரு வட்டம்‌. ஒரு பக்கத்தில்‌ உள்ள ஒரு
பையன்‌ தன்‌ அட்டையை எடுத்து அதற்குப்‌ பொருத்தமான
அட்டையை மறுபக்கத்தில்‌ கண்டுபிடித்து அங்கே அவற்றை
வைத்துவிடுவான்‌. எல்லா அட்டைகளும்‌ இவ்வாறு இணை
சேர்ந்ததும்‌ ஒரு சுற்று விளையாட்டு முடிந்துவிடும்‌. மறுபடியும்‌
புதிய சுற்று ஆட்டம்‌ தொடங்கும்‌. இரண்டு பையன்கள்‌ மட்டும்‌
விளையாடுவதானால்‌, ஒவ்வொருவனும்‌ ஒரு பெட்டியை வைத்துக்‌
கொண்டு இணைகளைச்‌ சேர்ப்பார்கள்‌.'

'மிகவும்‌ சுவையாக இருக்கிறது. ஆனால்‌ அஃறிணைப்‌
பெயரை எவ்வாறு இப்படிக்‌ கண்டுபிடிக்க முடியும்‌?' என்றார்‌
கல்வி அதிகாரி.

'ஆண்பால்‌ பெண்பாலை நன்றாகப்‌ பிரித்தறியத்‌ தெரிந்தபின்‌
நான்‌ மேசை, நாற்காலி, துடைப்பான்‌ என்று கரும்பலகையில்‌
எழுதினேன்‌. இவற்றுக்கு அஃறிணைப்‌ பெயர்கள்‌ என்று தலைப்புக்‌
கொடுத்தேன்‌.

'ஆணும்‌ பெண்ணும்‌ அல்லாததும்‌, மக்கள்போல உயர்திணை
அல்லாததும்‌ இப்பகுப்புகளுள்‌ அடங்கும்‌ என்பதையும்‌ நான்‌
விளக்கிக்‌ கூறினேன்‌.'

'அவர்கள்‌ புரிந்து கொண்டதாகத்‌ தோன்றியது. அவர்களின்‌
சிலேட்டுகளில்‌ மூன்று பிரிவுகளாகக்‌ கோடுகள்‌ வரையைச்‌ செய்து
ஒவ்வொன்றிலும்‌ ஆண்பால்‌, பெண்பால்‌, அஃறிணைப்‌ பெயர்‌
களை எழுத வைத்தேன்‌. நான்‌ அறுபது சொற்களைக்‌ கொடுத்து
இவ்வாறு பிரித்து பொருத்தமான பகுதிகளில்‌ எழுதச்‌ செய்தேன்‌.
ஆச்சரியப்படத்‌ தக்கவையில்‌ ஏறக்குறைய அனைவரும்‌ சரியாகவே
விடை எழுதினார்கள்‌. இதன்மூலம்‌ நான்‌ இலக்கண விளக்கங்‌
களும்‌ விதிகளும்‌ வரையறைகளும்‌ தருவதை விட நேரடியாகச்‌
சொற்களையே தருவது நல்ல முறை என்று முடிவு செய்தேன்‌.
பின்னர்‌, தக்க தருணத்தில்‌ விதிகளையும்‌, விளக்கங்களையும்‌
எடுத்துக்‌ கூறமுடியும்‌.'

'இதைவிட ஒவ்வொரு பெயர்ச்சொல்லுக்கு முன்னும்‌ அவன்‌,
அவள்‌, அது என்னும்‌ இடப்பெயர்களைச்‌ சொல்லச்‌ செய்து பால்‌
வேற்றுமையைக்‌ கண்டுபிடித்திருக்கலாமே' என்று கல்வி அதிகாரி
கேட்டார்‌.

'அது சரிவரப்‌ புரிந்துகொள்ளாமல்‌ மனப்பாடம்‌ செய்யும்‌
முறையாகத்தான்‌ அமையும்‌. ஆனால்‌ இப்பொழுதோ அவர்கள்‌
அடிப்படையான கருத்தைப்‌ புரிந்து கொள்ளுகிறார்கள்‌. இந்த
முறையை வேண்டுமானால்‌ மேலும்‌ சிறிது விளக்கம்‌ பெறுவதற்காக
மேற்கொள்ளலாம்‌' என்று கூறினேன்‌.

'நல்லது. அடுத்து என்ன செய்தாய்‌?' என்று கேட்ட கல்வி
அதிகாரி உண்மையிலேயே மிகவும்‌ ஆர்வம்‌ கொண்டவராகத்‌
தோன்றினார்‌.

'இதே முறையில்‌ நான்‌ ஒருமை பன்மையைக்‌ கற்பிக்க
ஆரம்பித்தேன்‌.'

'அதற்கும்‌ ஒரு விளையாட்டைக்‌ கண்டுபிடித்தாயா?'

'ஆம்‌. ஒருமையிலுள்ள ஒரு பெயர்ச்சொல்லை வைத்திருக்கும்‌
ஒரு பையன்‌ அதற்குரிய பன்மைப்‌ பெயரைக்‌ கண்டுபிடித்து இணை
சேர்க்க வேண்டும்‌.'

'அது சரி. பெயர்ச்சொல்‌, வினைச்சொல்‌ என்ற பாகுபாட்டை
நீ எப்படிக்‌ கற்பித்தாய்‌?

'நான்‌ முதலில்‌ வினைச்சொற்களை எடுத்துக்‌ கொண்டேன்‌.
பையன்களுக்குப்‌ படிக்கத்‌ தெரியும்‌. நான்‌ கரும்பலகையில்‌ என்ன
எழுதுகிறேனோ அதைச்‌ செய்ய வேண்டும்‌ என்றேன்‌. அவர்கள்‌
செய்ய வேண்டியதைக்‌ கரும்பலகைகளில்‌ எழுதினேன்‌. அதற்‌
கேற்ப அவர்கள்‌ செய்ய வேண்டும்‌. நான்‌ யாரைக்‌ குறிப்பிடுகின்‌
றேனோ அந்தப்‌ பையன்‌ அதைச்‌ செய்துகாட்ட வேண்டும்‌. நான்‌
கரும்பலகையில்‌ 'நில்‌' என்று எழுதினேன்‌. தொடர்ந்து 'உட்கார்‌'
'ஓடு', நட, 'அடு', படி', 'பேசு, 'விளையாடு', 'விழு', 'குதி',
முதலியவற்றை எழுதினேன்‌.

'பையன்கள்‌ இந்த எளிய செயல்களைச்‌ செய்வதில்‌ மிகவும்‌
ஈடுபாடு காட்டினார்கள்‌. அது போன்ற மேலும்‌ பல சொற்களை
எழுதச்‌ சொன்னார்கள்‌. நான்‌ அப்படிப்பட்ட வார்த்தைகளை
எழுதிக்‌ கொண்டே போனேன்‌. அவர்களும்‌ இதில்‌ குறிப்பிட்ட
செயல்களைச்‌ செய்துகொண்டே போனார்கள்‌.

'மறுநாள்‌ துண்டு அட்டைகளில்‌ 'உட்கார்‌, நில்‌, ஓடு' முதலிய
சொற்களை எழுதிக்‌ காண்பித்துவிட்டு 'இவை வினைச்சொற்கள்‌
என்று அவற்றிற்குப்‌ பெயர்‌ சூட்டினேன்‌. பையன்கள்‌ இதைப்‌
படித்தார்கள்‌. அடுத்தநாள்‌ ஒரு அட்டைப்பெட்டி நிறைய
வினைச்சொற்கள்‌ எழுதிய துண்டுக்‌ காகிதங்களைக்‌ கொண்டு
வந்து 'வினைச்சொல்‌ பெட்டி! என்று அதற்குப்‌ பெயரிட்டேன்‌:
பையன்கள்‌ பெட்டியைத்‌ திறந்து நான்‌ சில சொற்களை எழுதி
யிருந்த துண்டுகளை எடுத்தனர்‌. அட்டைத்‌ துண்டில்‌ எழுதி
யிருந்ததை அவர்கள்‌ செய்து காட்ட வேண்டும்‌. அட்டைகளில்‌
எழுதியிருந்த சொற்களுக்கு ஏற்றாற்போல, பையன்கள்‌,
ஆடினார்கள்‌, குதித்தார்கள்‌ ஓடினார்கள்‌, விழுந்தார்கள்‌.

'அதன்‌ பிறகு நான்‌ தங்கள்‌ நினைவுக்கு வரும்‌ வேறு சில
வினைச்‌ சொற்களை எழுதச்‌ சொன்னேன்‌. அவர்களும்‌ புதிய
வினைச்‌ சொற்களை எழுதினார்கள்‌.

'பிறகு நான்‌ ஒரு புதிய விளையாட்டை ஆரம்பித்தேன்‌. ஒரு
பையன்‌ ஒரு செயல்‌ செய்யும்படி நான்‌ கூறுவேன்‌. அவன்‌ என்ன
செய்கிறான்‌ என்பதைச்‌ சொல்வதோடு அதைக்‌ கரும்பலகையிலும்‌
எழுத வேண்டும்‌. நான்‌ ஜகஜீவனை ஓடச்‌ சொன்னேன்‌. அவன்‌
ஓடினான்‌. பையன்களைப்‌ பார்த்து 'ஐஜகஜீவன்‌ என்ன செய்து
கொண்டிருக்கிறான்‌' என்று கேட்டேன்‌. 'அவன்‌ ஓடிக்‌ கொண்‌
புருக்கிறான்‌' என்று அவர்கள்‌ சொன்னார்கள்‌.

'மற்றொரு பையனைப்‌ பார்த்து 'அவன்‌ என்ன செயல்‌
செய்கிறான்‌?' என்று கேட்டேன்‌. 'ஓட்டம்‌'.

'அதையடுத்து ஒவ்வொன்றாக அவர்களை, குதி, எழுது, வாசி'
முதலியவற்றைச்‌ செய்யச்‌ சொன்னேன்‌. அவர்கள்‌ என்ன
செய்கிறார்கள்‌ என்பதைக்‌ கரும்பலகையில்‌ வேறு மாணவர்களைக்‌
கொண்டு எழுதச்‌ செய்தேன்‌. பெரும்பான்மையான மாணவர்கள்‌
சரியாகவே எழுதியிருந்ததைக்‌ கண்டேன்‌. இவ்விளையாட்டைச்‌
சரிவரப்‌ புரிந்து கொள்ளாத ஓரிரு மாணவர்கள்‌ -மட்டும்‌ தவறு
செய்திருந்தார்கள்‌.

'மேலும்‌ தொடர்ந்து, ஒவ்வொரு மாணவனும்‌ அவனவனே
ஒரு செயலை நிகழ்த்திவிட்டு அதைக்‌ கரும்பலகையில்‌ எழுதச்‌

![அட்டைகளில்‌ எழுதப்பட டிருந்த சொற்களுக்கு ஏற்றாற்போல பையன்கள்‌ ஆடினார்கள்‌, குதித்தார்கள்‌, ஓடினார்கள்‌, விழுந்தார்கள்‌.](https://i.postimg.cc/bJbV3CRQ/9.png)

செய்தேன்‌. ஜகஜீவனை ஓடச்‌ சொன்னேன்‌. அவனே திரும்பி வந்து
'ஒடினேன்‌' என்று எழுதினான்‌.

'இவ்வாறு விளையாட்டைத்‌ தொடர்ந்தோம்‌. அவர்களாகவே
விளையாடிவிட்டு வந்து எழுதும்படி அவர்களை ஊக்கப்‌ படுத்தி
னேன்‌. அவர்களுக்கு ஒரே சந்தோஷம்‌.

'ஒருநாள்‌ வகுப்பில்‌, ராம்ஜி ஓடும்பொழுது 'ஓடுதல்‌' என்ற
செயலைச்‌ செய்கிறான்‌. சரி. இப்பொழுது சியாம்ஜி எழுதும்‌
பொழுது என்ன செயலைச்‌ செய்கிறான்‌ ?' என்று கேட்டேன்‌.
'எழுதுதல்‌' என்று அவர்கள்‌ சொன்னார்கள்‌.

'இதுபோன்ற வேறு வினைகளைச்‌ செய்யும்படி கூறி உரிய
விடைகளைக்‌ கூறச்‌ செய்தேன்‌. அதையடுத்துக்‌ கரும்பலகையில்‌
'ஓடுகிறான்‌--ஓடினான்‌, எழுதுகிறான்‌--எழுதினான்‌, நடக்கிறான்‌--
நடந்தான்‌' முதலியவற்றை எழுதினேன்‌. இவை வினைச்சொற்கள்‌.
ஒவ்வொரு சொல்லும்‌ ஒரு செயலைக்‌ குறிக்கும்‌ என்று விளக்‌
னேன்‌. பையன்கள்‌ புரிந்து கொண்டார்கள்‌.

'அடுத்து?' என்று கல்வி அதிகாரி கேட்டார்‌.

'அவர்கள்‌ எத்தனை வினைச்‌ சொற்களைக்‌ கூற முடியுமோ
அத்தனை சொற்களையும்‌ கூறச்‌ சொன்னேன்‌. அவற்றைச்‌
சிலேட்டுகளில்‌ எழுதச்‌ சொன்னேன்‌. சிலேட்டுகள்‌ நிறைந்து
விட்டன. அடுத்தபடியாக வேறொரு விளையாட்டை
ஆரம்பித்தேன்‌. கரும்பலகையில்‌ ஒரு வாக்கியத்தை எழுதினேன்‌.
'ராம்ஜி ஓடுகிறான்‌. சம்பக்‌ படிக்கிறான்‌'. வாக்கியங்களிலுள்ள
வினைச்‌ சொற்களை மட்டும்‌ விட்டுவிட்டு மற்ற சொற்களை
அழிக்கச்‌ சொன்னேன்‌. இதைப்‌ பையன்கள்‌ பிழையின்றிச்‌
செய்தார்கள்‌. இந்த நிலையில்‌ வினைச்‌ சொற்களைப்‌ பற்றிய
பாடத்தை நிறுத்தினேன்‌.'

'இந்த முறையில்‌ பையன்கள்‌ கட்டாயம்‌ கற்றுக்‌ கொள்‌
வார்கள்‌ என்பதை நான்‌ ஒப்புக்‌ கொள்கிறேன்‌. ஆனால்‌ இதற்கு
நீண்ட காலம்‌ ஆகுமே' என்றார்‌ கல்வி அதிகாரி.

'விளையாட்டுமூலம்‌ கல்வி கற்பது மிகவும்‌ சுவை உடையது.
இதற்காகச்‌ சிறிது நேரம்‌ செலவிட்டாலும்‌ பலன்‌ குறிப்பிடத்தக்க
தல்லவா. காலத்தைக்‌ குறைக்க வேண்டும்‌ என்று கருதி, பலனில்‌
லாமல்‌ போய்விடக்‌ கூடாதே. இதனால்‌ செலவுசெய்யப்பட்ட
காலம்‌ முழுதும்‌ வீணாகப்‌ போய்விடுமே' என்று பதில்‌ கூறினேன்‌.

'சரி. பெயர்ச்‌ சொற்களைப்பற்றி என்ன செய்தீர்கள்‌?' என்று
கல்வி அதிகாரி கேட்டார்‌.

'வழக்கம்போல நான்‌ சில பெயர்ச்சொற்களை அட்டைத்‌
துண்டுகளில்‌ எழுதி, அவற்றை வகுப்பறையில்‌ தொங்கவிட்டேன்‌.
அவற்றில்‌ உள்ள பெயர்ச்சொற்களைப்‌ பையன்கள்‌ திரும்பத்‌
திரும்பப்‌ பலமுறை படித்தார்கள்‌. பல வகையான பெயர்ச்‌ சொற்‌
களை நான்‌ சேகரித்திருந்தேன்‌. அவற்றைச்‌ சிற்சில பகுதிகளால்‌
பிரித்திருந்தேன்‌. இவற்றைப்‌ படிப்பது மாணவர்களுக்கு ஒரு
சுவையான பொழுதுபோக்காக இருந்தது. நான்‌ வெளிப்படையாக
ஏதும்‌ கற்றுக்‌ கொடுக்காமலேயே மாணவர்கள்‌ அந்தச்‌ சொற்களை
மட்டும்‌ படித்தார்கள்‌. துண்டு அட்டைகளிலிருந்த பெயர்ச்‌
சொற்களை மாணவர்கள்‌ பிரித்து அறிய முடிந்தது. இருவகைச்‌
சொற்களைப்‌ பகுத்து அறிவதில்‌ அவர்கள்‌ மேலும்‌ மேலும்‌
விரைவாக ஆற்றல்‌ பெற்றார்கள்‌.

'ஒருநாள்‌ நான்‌ என்னிடம்‌ கொண்டு வாருங்கள்‌. இன்ன
பொருள்‌ என்று சொல்லாமலே, 'தனக்கென ஒரு தனிப்பெயர்‌
உள்ள ஒரு பொருளைக்‌ கொண்டு வாருங்கள்‌ என்றேன்‌. 'அப்‌
பொருளைப்‌ பார்த்து அதன்‌ பெயர்‌ என்ன என்று கேளுங்கள்‌.
அதற்கென ஒரு பெயர்‌ இருந்தால்‌ அதைக்‌ கொண்டு வாருங்கள்‌'
என்றேன்‌.

'பையன்கள்‌ புரிந்து கொண்டார்கள்‌. கரும்பலகையிடம்‌
சென்று உன்‌ பெயர்‌ என்ன?' என்று கேட்டார்கள்‌. அவர்களே
'கரும்பலகை' என்று பதிலும்‌ கொல்லிக்‌ கொண்டார்கள்‌. உடனே
கரும்பலகையைக்‌ கொண்டு வந்தார்கள்‌. இவ்வாறே அவர்கள்‌,
மேசை, நாற்காலி, துடைப்பான்‌, ஒரு கோல்‌, ஒரு புத்தகம்‌, ஒரு
சிலேட்டு, ஒரு பேனா, ஒரு பெட்டி, மற்றும்‌ பெயர்‌ சொல்லக்கூடிய
எந்தப்‌ பொருளையும்‌ கொண்டு வந்தார்கள்‌. ஒருவன்‌ பக்கத்து
வகுப்பிலிருந்து ஒரு மாணவனை அழைத்து வந்தான்‌.

'இது என்ன ? என்று நான்‌ கேட்டேன்‌. 'அவனுக்கு ஒரு பெயர்‌
உண்டு' என்றான்‌ அந்தப்‌ பையன்‌. நான்‌ எப்படி சூரியனைக்‌
கொண்டு வருவேன்‌?' என்று கேட்டான்‌ ஒரு பையன்‌. 'அந்த
மரத்தை நான்‌ கொண்டு வர முடியாதே' இது மற்றொரு பையனின்‌
புகார்‌.

'பையன்கள்‌ பெயர்ச்சொல்‌ என்ன என்பதன்‌ அடிப்படைக்‌
கருத்தைப்‌ புரிந்து கொண்டார்கள்‌ என்பதை நான்‌ உணர்ந்தேன்‌.
இதையடுத்து ஒரு அட்டைப்‌ பெட்டியில்‌ பலவகைப்‌ பெயர்களை
எழுதிய துண்டுச்‌ சீட்டுக்களைப்போட்டு நான்‌ கொண்டு வந்தேன்‌.
பையன்களுக்கு இப்பொழுது இத்தகைய விளையாட்டு புரிந்து
விட்டது. அவர்கள்‌ ஒரு கைநிறையத்‌ துண்டுச்‌ சீட்டுகளை எடுத்துக்‌
கொண்டு அவற்றில்‌ எழுதியுள்ள பெயர்ச்சொற்களைப்‌ படித்‌
தூர்கள்‌. நான்‌ எல்லா வகையான பெயர்ச்சொற்களையும்‌ எழுதி
யிருந்தேன்‌. ஒரு பையன்‌ ஒரு கேள்வியை எழுப்பினான்‌. 'பச்சை
எப்படி ஒரு பெயர்ச்சொல்‌ ஆகும்‌?'

'நான்‌ அவனுக்கு ஒரு இலையைக்‌ காட்டிச்‌ சொன்னேன்‌.
இந்த இலைக்கு ஒரு நிறம்‌ இருக்றெது. அந்த நிறத்துக்கு என்ன
பெயர்‌ கொடுப்பது?' அந்தப்‌ பையன்‌ புன்னகை புரிந்து விட்டுப்‌
போய்‌ விட்டான்‌.

'பெயர்ச்சொற்களையும்‌ வினைச்‌ சொற்களையும்‌ ஒன்றாக
இட்டுக்‌ கலக்கிவிட்டு பெயர்‌, வினைகளைத்‌ தனித்தனியே பிரிக்கச்‌
சொன்னேன்‌. இந்த விளையாட்டு நன்றாக நடைபெற்றது.
மாணவர்கள்‌ பெயர்ச்‌ சொற்களையும்‌, வினைச்‌ சொற்களையும்‌
நன்றாக அறிந்து கொண்டதை வெளிக்காட்டும்படி நடந்து
கொண்டார்கள்‌.

'அடுத்து நான்‌ மற்றொரு விளையாட்டை ஆரம்பித்தேன்‌.
ஒரு கொடுக்கப்பட்ட வினைச்‌ சொல்லோடு இணையத்‌ தகுந்த
பெயர்ச்சொல்லைக்‌ கூறும்படியும்‌, அப்படியே பெயர்ச்‌ சொல்‌
லோடு இணையும்‌ வினைச்‌ சொல்லைத்‌ தரும்படியும்‌ கேட்டுக்‌
கொண்டேன்‌. உதாரணமாக, குதிரை என்று கொடுக்கப்பட்ட
பெயர்ச்சொல்லோடு 'ஓடுகிறது' அல்லது ஓடியுது' என்ற வினையை
இணைக்க வேண்டும்‌. 'படிக்கிறான்‌' என்ற வினைச்‌ சொல்லோடு
'பையன்‌' என்ற பெயர்ச்சொல்‌ இணைய வேண்டும்‌. சொற்களை
எவ்வாறு வரிசைப்படி அமைக்க வேண்டும்‌ என்பதை நான்‌
விளக்கினேன்‌. இந்த விளையாட்டும்‌ நன்றாக நடைபெற்றது.'

'இதைத்‌ தொடர்ந்து நான்‌ சில வாக்கியங்களைக்‌ கரும்‌
பலகையில்‌ எழுதி அவற்றிலிருந்து பெயர்ச்சொற்களையும்‌ வினைச்‌
சொற்களையும்‌ தங்கள்‌ சிலேட்டுகளில்‌ எடுத்து எழுதும்படி கேட்டுக்‌
கொண்டேன்‌. சிறிது மாறாக வாக்கியங்களிலிருந்து பெயர்களையோ
வினைகளையோ அழித்துவிடச்‌ சொன்னேன்‌. இவ்வாறு
மாணவர்கள்‌ பெயர்களையும்‌ வினைகளையும்‌ இணைக்கும்‌
முறைகளை அறிந்தனர்‌.

'நீ செய்தது சரி. மாணவர்களுக்கு இது மிகவும்‌ எளிதாகத்‌
தோன்றியிருக்க வேண்டும்‌. இந்த உபகரணங்களைச்‌ செய்வதற்கு
நீ பணம்‌ செலவு செய்திருக்க வேண்டுமே? உன்னைப்போல
ஒவ்வொருவரும்‌ பாடத்தின்‌ உட்பொருளைக்‌ கூர்ந்து கவனிக்க
வேண்டும்‌' என்றார்‌ கல்வி அதிகாரி.

'பையன்களை குருட்டு மனப்பாடம்‌ செய்வதிலிருந்து
காப்பாற்ற வேண்டுமானால்‌ பணம்‌ செலவழிப்பது ஒரு பொருட்டு
அல்ல. நான்‌ சொந்தமாகக்‌ கொஞ்சம்‌ பணம்‌ செலவு ' செய்தேன்‌.
பெட்டிகள்‌ செய்ய என்னிடமிருந்த பழைய அட்டைகளை நான்‌
பயன்படுத்திக்‌ கொண்டேன்‌; பழைய துண்டுக்‌ காகிதங்களைக்‌
கொண்டு சீட்டுகள்‌ தயாரித்தேன்‌.'

'நீ செலவழித்த பணம்‌ உனக்குக்‌ கிடைக்க நான்‌ ஏற்பாடு
செய்கிறேன்‌' என்று கல்வி அதிகாரி கூறினார்‌.

'ஐயா, நீங்கள்‌ என்‌ போதனை முறையை ஒப்புக்கொண்டால்‌
போதும்‌. பணம்‌ கிடைப்பது பற்றிக்‌ கவலையில்லை' என்றேன்‌.

'அதை நாம்‌ பார்த்துக்‌ கொள்வோம்‌. அடுத்தபடி நீ என்ன
செய்தாய்‌?' என்று கேட்டார்‌.

'பெயர்‌ அடைச்‌ சொற்களை அடுத்து எடுத்துக்‌ கொண்டேன்‌.
நான்‌ உங்களுக்குச்‌ சலிப்பூட்டுகிறேன்‌. இலக்கணம்‌ என்பது ஒரு
சுவாரஸ்யமற்ற பாடம்‌. அத்துடன்‌ நான்‌ ஒவ்வொன்றையும்‌
விளக்கமாகச்‌ சொல்ல நினைப்பதும்‌ கூடுகிறது' என்றேன்‌.

'விளக்கமாகச்‌ சொல்வதில்‌ தவறு ஒன்றும்‌ இல்லை. விளக்கம்‌
தராவிட்டால்‌ எனக்கு முழு விபரமும்‌ எப்படித்தெரியும்‌? நீ மேலும்‌
சொல்வதற்கு முன்‌ நாம்‌ சிறிது தேநீர்‌ அருந்தலாம்‌' என்றார்‌.

அவர்‌ ஒரு நல்ல ரசிகர்‌. அவர்‌ நல்ல தரமான தேயிலை
வைத்திருந்தார்‌. நல்ல தேநீரை நானும்‌ விரும்பிச்‌ சுவைப்பேன்‌
என்பது அவருக்கும்‌ தெரியும்‌. தேநீர்‌ அருந்துவதில்‌ சுமார்‌ இருபது
நிமிடங்கள்‌ கழிந்தது. இருவரும்‌ சற்றுக்‌ களைப்பு நீங்கி உற்சாகம்‌
அடைந்தோம்‌. எங்கள்‌ உரையாடல்‌ தொடர்ந்தது.
'வழக்கம்போல்‌ பெயர்‌ அடைகள்‌ எழுதிய அட்டைத்‌ துண்டு
களைப்‌ பையன்களிடம்‌ நான்‌ கொடுத்தேன்‌. நான்‌ பல அடைச்‌
சொற்களை எழுதியிருந்தேன்‌. பையன்களும்‌ அவற்றில்‌ ஆர்வம்‌
காட்டினார்கள்‌. அவற்றைப்‌ பையன்கள்‌ படித்தார்கள்‌.

ஐயா, 'பெயர்‌ அடை என்ற சொல்லுக்கு என்ன அர்த்தம்‌?'
என்று கேட்டான்‌. 'நீயே கண்டுபிடி. இவையெல்லாம்‌ பெயர்‌
அடைகள்தான்‌' என்றேன்‌.

படிப்படியே அவர்கள்‌ புரிந்துகொண்டார்கள்‌. விளை
யாட்டுகள்‌ தொடர்ந்தன. அடுத்து பெயர்ச்சொற்கள்‌, வினைச்‌
சொற்கள்‌, பெயர்‌ அடைகள்‌ அடங்கிய துண்டுகளை அவர்கள்‌
பிரித்தார்கள்‌.

'அடுத்து நான்‌ ஒரு புதிய விளையாட்டை ஆரம்பித்தேன்‌.
நான்‌ கேட்கும்‌ பொருளை என்னிடம்‌ கொண்டு வாருங்கள்‌. ஒரு
பென்சிலைக்‌ கொண்டு வாருங்கள்‌' என்றேன்‌. ஒரு பையன்‌
பென்‌சிலைக்‌ கொண்டுவந்தான்‌.

'ஒரு சிவப்புப்‌ பென்சில்‌ கொண்டுவா'--சிவப்புப்‌ பென்சில்‌
வந்தது. நீலப்‌ பென்சில்‌ கொண்டுவா'-அதுவும்‌ வந்தது.

'பென்சிலை எடுத்துக்கொண்டு போ--என்றேன்‌. 'எந்தப்‌
பென்சிலை? என்று பையன்‌ கேட்டான்‌. சிவப்புப்‌ பென்சில்‌!
என்றேன்‌ நான்‌.'

'படிப்படியாக நான்‌ நீலம்‌, மஞ்சள்‌, நீளம்‌, குட்டை முதலிய
அடைமொழிகளைப்‌ பயன்படுத்தினேன்‌. 'ஒரு பென்சிலை எடு'
என்றேன்‌. ஒரு பையன்‌ ஒரு பென்சிலை எடுத்தான்‌.

'இப்பொழுது ஒரு பச்சைப்‌ பென்சிலை எடு! ஒரு பையன்‌
பச்சைப்‌ பென்சிலை எடுத்தான்‌.'

'மஞ்சள்‌ பென்சிலை எடு!'

'நீளமான பென்சிலை எடு!'

'இப்படியே நடைபெற்றது. அதையடுத்து, 'நீ எந்தப்‌ பென்சிலை
எடுத்தாய்‌ ? என்று கேட்டேன்‌. 'மஞ்சள்‌ பென்சிலை எடுத்தேன்‌.'
'நீ எதை எடுத்தாய்‌? நீளமான பென்சிலை!'
'கரும்பலகையில்‌ நான்‌ எழுதினேன்‌: இந்தச்‌ சொற்கள்‌-
பெயர்‌ அடைச்சொற்கள்‌. சில பொருள்களை விசேஷிக்கின்றன.'
'அதன்பிறகு பெயர்ச்‌ சொற்களும்‌, பெயர்‌ அடைகளும்‌
அடங்கிய தனித்தனி அட்டைப்‌ பெட்டிகளைக்‌ கொடுத்து
அவற்றிலிருந்து பொருத்தமானவற்றைப்‌ பொறுக்கி இணைசேர்க்கச்‌
சொன்னேன்‌. ஒரு பையன்‌ சிவப்பு' என்ற அடைமொழியைத்‌
தேர்ந்தெடுத்து அதனுடன்‌ 'குதிரை' என்ற பெயர்ச்சொல்லை
இணைத்தான்‌. மற்ற பையன்களும்‌ இவ்வாறே இணைகளைச்‌
சேர்த்தார்கள்‌. நான்‌ அவர்கள்‌ செய்வதைக்‌ கவனித்துக்‌ கொண்டு
மட்டும்‌ இருந்தேன்‌. ஏதோ ஒரு சமயம்‌ இந்த இணைகள்‌ தவறாகச்‌
சேர்க்கப்பட்டன.'
'எனக்கே உரிய முறையில்‌ நான்‌ அவர்களைச்‌ சோதனை
செய்தேன்‌. பெயர்‌ அடை என்ற தத்துவம்‌ அவர்களுக்கு விளங்கி
விட்டது. ஆகவே சரியான பெயர்களையும்‌ அடைமொழிகளையும்‌
அவர்கள்‌ சேர்த்தார்கள்‌.

'நல்ல சுவைமிகுந்த விளையாட்டை நீ தயாரித்து இருந்தாய்‌.
பெயர்ச்சொற்கள்‌, வினைச்சொற்கள்‌, பெயரடைகள்‌ ஆகியவை
நன்றாக அறிமுகம்‌ செய்யப்பட்டுவிட்டன. ஆனால்‌ அவற்றுக்குரிய
வரையறையை, விளக்கத்தை எப்படித்‌ தருவது?' என்று கேட்டார்‌
கல்வி அதிகாரி.

'வரையறைகள்‌ பயிற்சியிலேயே உள்ளடங்கி இருக்கின்றன.
இருந்தபோதிலும்‌ பாடப்புத்தகங்களில்‌ கொடுக்கப்பட்ட வரை
யறைகளை நான்‌ கொடுக்கவில்லை. தாங்களும்‌ தேர்வில்‌ இத்தகைய
வரையறைகளைப்‌ பற்றிக்‌ கேள்வி கேட்கக்‌ கூடாது என்று நான்‌
வேண்டிக்‌ கொள்கிறேன்‌. மாறாக ஒரு இலக்கண ரீதியான
வாக்கியத்தை அமைக்கும்படி கேட்கலாம்‌.'

'உங்கள்‌ பையன்களுக்கு இலக்கணத்தில்‌ தேர்வே வேண்டாம்‌.
இந்த முறையைப்‌ பள்ளி முழுவதிலும்‌ நான்‌ புகுத்த விரும்புகிறேன்‌.
இலக்கண விதிகளை மனப்பாடம்‌ செய்வதில்‌ மாணவர்கள்‌
நெடுங்காலம்‌ கஷ்டப்படுகிறார்கள்‌.'

'ஐயா, நான்‌ பள்ளியில்‌ இலக்கணம்‌ கற்கும்பொழுது வாங்கிய
அடியினால்‌ என்‌ முதுகு இன்னமும்‌ வலிக்கிறது. எதிர்பார்த்த
விடையைக்‌ தராவிட்டால்‌ எங்கள்‌ ஆசிரியர்‌ எங்களை அடிப்பது
வழக்கம்‌.'

'ஏன்‌ இன்னும்தான்‌ குழந்தைகளை அடிப்பது நிற்கவில்லை'
என்றார்‌ கல்வி அதிகாரி.

'நீங்கள்‌ ஏன்‌ அதை நிறுத்தக்கூடாது?'

'அது முற்றிலும்‌ என்‌ கையில்‌ இல்லை. ஓரளவு முடியும்‌.
அதை விட்டுவிடுவோம்‌. நாம்‌ நன்றாகக்‌ கற்பித்தோமானால்‌
அடியும்‌ உதையும்‌ தானாகவே நின்று போகும்‌. உன்னுடைய
உதாரணத்தையே எடுத்துக்‌ கொள்வோம்‌. இலக்கணம்‌ கற்பிக்கும்‌
பொழுது நீ யாரையும்‌ அடிக்கவேண்டியிருக்கவில்லையே.
இப்பொழுது மூவிடப்பெயர்களைக்‌ கற்பிப்பதில்‌ உன்னுடைய
முறையை அறிய விரும்புகிறேன்‌' என்றார்‌.

'அதில்‌ ஒன்றும்‌ புதுமை இல்லை. அதுவும்‌ ஒரு எளிய
விளையாட்டுத்தான்‌. பையன்களைப்‌ பார்த்து 'நான்‌ யார்‌? என்று
கேட்டேன்‌.'

'திரு. லட்சுமிராம்‌' என்றார்கள்‌.

'அப்படியானால்‌, நீ யார்‌?'

'ராம்ஜி'

'அவன்‌ யார்‌?'

'தான்ஜி'

பின்பு நான்‌ கரும்பலகையில்‌ எழுதினேன்‌.

நான்‌ - லட்சுமிராம்‌

நீ - ராம்ஜி

அவன்‌ - தான்ஜி

நாம்‌ - லட்சுமிராம்‌, ராம்ஜி, தான்றி, பீம்ஜி

நீங்கள் - ரவி, லவ்ஜி, திரிகம், தேவ்ஜி 

அவர்கள்‌-மூன்றாம்‌ வகுப்பு மாணவர்கள்‌, மோன்ஜி,

'பையன்கள்‌ கரும்பலகையில்‌ எழுதப்பட்டவற்றைப்‌ படித்‌
தார்கள்‌. அடுத்து, 'நான்‌, நீ, அவன்‌, அவர்கள்‌' என்னும்‌ சொற்கள்‌
இடப்பெயர்கள்‌ என்று கூறினேன்‌.'

'ஒருபையன்‌ 'இடப்பெயர்‌ என்றால்‌ என்ன?' என்று
கேட்டான்‌.'

'நீயே சிந்தித்துப்பார்‌! என்றேன்‌ நான்‌.'

'மற்றொரு பையன்‌ ஐயா என்னுடையது என்றால்‌ லவ்ஜி
யுடையது. உம்முடையது என்றால்‌ லட்சுமிராம்‌ உடையது.
இல்லையா ? என்றான்‌.

'மூன்றாமவன்‌, 'அப்படியானால்‌ என்னுடையது, உன்‌
னுடையது, அவனுடையது என்பவையெல்லாம்‌ இடப்பெயர்களாக
வேண்டும்‌' என்றான்‌.'

'சரியானது என்றேன்‌ நான்‌.'

'ஒரு பையன்‌ விடாப்பிடியாக, 'ஆனாலும்‌ இடப்பெயர்‌
என்றால்‌ என்ன?' என்று கேட்டான்‌.

'நான்‌ கரும்பலகையில்‌ எழுதினேன்‌:

ராம்ஜி ஒரு சிலேட்டு வைத்திருக்கிறான்‌.

ராம்ஜி ஒரு பேனா வைத்திருக்கிறான்‌.

ராம்ஜி பள்ளிக்கூடம்‌ செல்கிறான்‌.

ராம்ஜி தினமும்‌ சீக்கிரமாகப்‌ பள்ளிக்கு வருகிறான்‌.

லட்சுமிராம்‌ உங்களை சுற்றுலாவுக்கு அழைத்துச்‌ செல்வார்‌.

'பையன்கள்‌ வாக்கியங்களைப்‌ படித்தார்கள்‌. அதன்பின்‌ நான்‌
இரண்டாம்‌ வாக்கியத்திலிருந்து ராம்ஜி என்ற சொல்லுக்குப்‌
பதிலாக 'அவன்‌' என்று எழுதினேன்‌. லட்சுமிராம்‌ என்ற
இரண்டாம்‌ வாக்கியத்தில்‌ 'நான்‌' என்று எழுதினேன்‌.

'பையன்கள்‌ வாக்கியங்களை மறுபடியும்‌ படித்தார்கள்‌.
அவர்களுக்குப்‌ புரிந்ததாகத்‌ தோன்றியது. 'இப்பொழுது நான்‌ எந்த
இடத்தில்‌ இடப்பெயர்களை உபயோகிக்கவேண்டும்‌ என்று
சொல்லுங்கள்‌' என்றேன்‌.'

'ராம்ஜிக்குப்‌ பதிலாக என்றார்கள்‌ சிலர்‌. லட்சுமிராமுக்குப்‌
பதிலாக என்றார்கள்‌ மற்றும்‌ சிலர்‌.

'ராம்ஜி, லட்சுமிராம்‌ என்பவை வினைகளா பெயர்களா ?'

'பெயர்கள்‌'

'ஒரு பெயரின்‌ இடத்தில்‌ நிற்பது எது?'

'ஓர்‌ இடப்பெயர்‌.'

கல்வி அதிகாரி சிரித்தார்‌. 'நீ ஒரு சரியான ஆசிரியர்‌.
ஒவ்வொன்றையும்‌ விபரமாக விளக்குகிறாய்‌' என்றார்‌.

'நான்‌ வேறு எப்படி இருக்க முடியும்‌? நான்‌ ஒரு வழக்‌
குரைஞர்‌ ஆக இருந்திருந்தால்‌ சுருக்கமாகச்‌ சொல்வேன்‌.'

செய்திகளை அறிய ஆர்வம்‌ இருந்தபோதிலும்‌ கல்வி அதிகாரி
மிகவம்‌ களைப்பா தோன்றினார்‌. ஆவகவே  அவரிடம்‌ விடை
பெற்றேன்‌.

'உன்‌ வகுப்பை இலக்கணத்‌ தேர்விலிருந்து விட்டுவிடப்‌
போகிறேன்‌. நீ காலங்களையும்‌, வேற்றுமைகளையும்‌ கற்பிக்க
வேண்டும்‌. அவற்றைக்‌ கற்பிக்கும்பொழுது எனக்குத்‌ தெரிவிக்கவும்‌.
அடுத்த வருடம்‌ இலக்கணம்‌ கற்பிக்கும்‌ முறைக்கு ஏதாவது செய்ய
வேண்டும்‌' என்றார்‌.

அவருக்கு நன்றி கூறிவிட்டு, வீட்டுக்கு வந்து படுக்கையில்‌
படுத்தேன்‌. சரியான களைப்பு.

**3**

பருவத்‌ தேர்வுகள்‌ நெருங்கின. கல்வி அதிகாரியே தேர்வாளராக
வந்திருந்தார்‌. அந்தப்‌ பணி அவருக்கு மிகப்‌ பிடித்தமானது.

எனக்கே உரிய வகையில்‌ என்‌ வகுப்பை நான்‌ ஆயத்த
நிலையில்‌ வைத்திருந்தேன்‌. மற்ற எல்லா வகுப்புகளையும்‌ பரீட்சை
செய்தபின்பு என்‌ வகுப்புக்குத்‌ தேர்வு வைக்கும்படி அவரை நான்‌
கேட்டுக்கொண்டேன்‌. என்னுடைய வகுப்பில்‌ தேர்வு நடக்கும்‌
பொழுது எல்லா ஆசிரியர்களும்‌, தலைமை ஆசிரியரும்‌ அங்கே
இருக்கவேண்டும்‌ என நான்‌ விரும்பினேன்‌. மேலும்‌ அச்சமயத்தில்‌
ஒவ்வொரு வகுப்பிலிருந்தும்‌ ஐந்து மாணவர்கள்‌ வீதம்‌ அங்கே
இருக்கவேண்டும்‌ என்றும்‌ கேட்டிருந்தேன்‌.

தேர்வு நாளன்று நான்‌ அமைதியாகவும்‌ எவ்விதப்‌ பரபரப்பு
இன்றியும்‌ இருந்தேன்‌. என்‌ மனத்தில்‌ எந்த இறுக்கமும்‌ இல்லை.
வெற்றி தோல்விகளைப்பற்றி நான்‌ கவலைப்படவே இல்லை.
மாணவர்களிடம்‌ 'நீங்கள்‌ அன்றாடம்‌ எப்படி இருப்பீர்களோ
அப்படியே இருங்கள்‌. நீங்கள்‌ அனைவரும்‌ கட்டாயம்‌ வெற்றி
பெறுவீர்கள்‌. ஆனால்‌ மற்றவர்களுக்கு நாம்‌ என்ன செய்து
கொண்டிருந்தோம்‌ என்பதைக்‌ காட்டவேண்டும்‌.

வழக்கம்போல்‌ நான்‌ எல்லா ஏற்பாடுகளையும்‌ ஒரு
திரைக்குப்பின்‌ செய்து வைத்திருந்தேன்‌. எல்லாரும்‌ திரைக்கு முன்பு
அமர்ந்திருந்தார்கள்‌. பின்னர்‌ நான்‌ திரையை விலக்கினேன்‌.

பிற வகுப்பு மாணவர்கள்‌ சிறுசிறு குழுவாக அங்கு அமர்ந்து
இருந்தார்கள்‌. ஒவ்வொரு குழுவிற்கும்‌ என்‌ வகுப்பைச்‌ சேர்ந்த
ஒரு மாணவன்‌ ஒரு கதை சொன்னான்‌. கதை கூறுதல்‌ முழு
வேகத்துடன்‌ நடைபெற்றது. ஒவ்வொரு மாணவனும்‌ அவனுக்கு
மிகவும்‌ பிடித்தமான கதையைத்‌ தேர்ந்தெடுத்திருந்தான்‌. ஒரு
வேளை மறந்துபோனால்‌ நினைவுபடுத்திக்‌ கொள்வதற்காக
அவரவர்‌ தம்‌ கதைப்‌ புத்தகத்தைக்‌ கையில்‌ வைத்துக்‌ கொண்டனர்‌.
ஒவ்வொரு மாணவனும்‌ தனக்கே உரிய பாணியில்‌ கதையைச்‌
சொன்னான்‌. கதை கூறுபவனும்‌ கேட்பவர்களும்‌ கதையை வெகு
வாக ரசித்தார்கள்‌. கதை கூறும்‌ தொழில்‌ நுணுக்கம்‌ ஒவ்வொரு
வனுக்கும்‌ நன்றாகத்‌ தெரிந்திருந்தது. கதையைச்‌ சரியான நடையில்‌,
குரலில்‌ ஏற்ற இறக்கம்‌, நடிப்பு ஆகியவற்றோடு கூறினார்கள்‌. கதை
கேட்டவர்கள்‌ கதையில்‌ ஒன்றிப்போனர்கள்‌. ஆசிரியர்கள்‌
ஆச்சரியத்தோடு இதைப்‌ பார்த்தார்கள்‌.

'இது என்னுடைய வகுப்புகளுக்கு ஒரு தேர்வு' என்றேன்‌
நான்‌.

'எதைக்‌ குறித்த தேர்வு?' என்று ஓர்‌ ஆசிரியர்‌ கேட்டார்‌.

'மொழித்திறன்‌, கதை கூறும்‌ திறன்‌, ஞாபக சக்தி, நடிப்புத்‌
திறன்‌ முதலியவற்றுக்கான தேர்வு' என்றேன்‌ நான்‌.

அடுத்த தேர்வை ஆசிரியர்கள்‌ ஆவலோடு எதிர்பார்த்தார்கள்‌.

மறுபடியும்‌ திரை நீக்கப்பட்டது. பையன்கள்‌ இப்பொழுது
வட்ட வடிவத்தில்‌ அமர்ந்திருந்தார்கள்‌. கரும்பலகையில்‌ 'அந்தாதி
விளையாட்டு என்று எழுதப்பட்டிருந்தது. ஒரு பையன்‌ ஒரு
பாடலைக்‌ கூறினான்‌. இதன்‌ இறுதி எழுத்தை முதலாகக்‌ கொண்டு
மற்றொருவன்‌ இன்னொரு பாடலைக்‌ கூறினான்‌. வட்டத்தில்‌
அமர்ந்திருந்த எல்லார்‌ முறையும்‌ முடிந்தபின்பு விளையாட்டின்‌
முதற்‌ சுற்று முடிந்தது. பின்னர்‌ அடுத்த சுற்று ஆரம்பம்‌ ஆகியது.

'ஏன்‌ நீங்கள்‌ மாணவர்களை இரண்டு குழுக்களாகப்‌ பிரிக்க
வில்லை. இந்த விளையாட்டுக்கு இரண்டு குழுக்கள்‌ வேண்டுமே?'

'இல்லை ஐயா! நான்‌ வேண்டுமென்றே அவ்வாறு செய்ய
வில்லை. குழுக்களுக்‌கடையில்‌ போட்டி என்றால்‌ அது
வெற்றியிலோ தோல்வியிலோ முடியும்‌. அதனால்‌ போட்டி மனப்‌
பான்மையும்‌ பொறாமையும்‌ ஏற்படும்‌. என்னுடைய ஏற்பாட்டின்‌
படி ஒரு பையனுக்குத்‌ தெரியவில்லை என்றால்‌ அடுத்த பையன்‌
ஆரம்பித்துவிடுவான்‌. விளையாட்டுத்‌ தொடர்ந்து நடைபெறும்‌. ஒரு
முறை விடை சொல்லத்‌ தெரியாதவன்‌ அடுத்த சுற்றில்‌ விடை

![வழக்கம்போல்‌ நான்‌ எல்லா ஏற்பாடுகளையும் ஒரு திரைக்குப்பின்‌ செய்துவைத்திருந்தேன்‌.](https://i.postimg.cc/cCB9Nv2C/10.png)

சொல்லிவிடுவான்‌.'

கல்வி அதிகாரி தன்‌ முகவாய்க்‌ கட்டையைத்‌ தடவியவாறே
பார்த்துக்‌ கொண்டிருந்தார்‌.

பையன்கள்‌ விளையாடக்‌ கொடுக்கப்பட்ட நேரம்‌ குறைவு.
ஆனால்‌ அவர்கள்‌ இவ்விளையாட்டை மிகவும்‌ ரசித்தபடியால்‌
மணி அடித்தபின்பும்‌ தொடர்ந்து கொண்டே இருந்தார்கள்‌. நான்‌
அவர்களுக்கு மேலும்‌ கொஞ்சம்‌ நேரம்‌ கொடுத்து விட்டுத்‌
திரையைப்‌ போட்டேன்‌. வெளியில்‌ வந்து பார்வையாளர்களிடம்‌,
'பாடப்புத்தகங்களில்‌ உள்ள எத்தனை பாடல்கள்‌ அவர்களின்‌
நாவில்‌ நடனமாடுகின்றன என்பதைப்‌ பார்த்தீர்களா? செய்யுள்‌
பாடநேரத்தில்‌ நான்‌ அவர்களைத்‌ தினமும்‌ இந்த விளையாட்டை
விளையாடச்‌ செய்வேன்‌' என்றேன்‌.

திரை மறுபடியும்‌ விலக்கப்பட்டபொழுது பையன்கள்‌ வட்ட
வடிவில்‌ அமர்ந்துகொண்டு ஒருவருக்கொருவர்‌ விடுகதை போட்டுக்‌
கொண்டிருந்தார்கள்‌. எல்லாருக்கும்‌ ஒரே ஆச்சரியம்‌.

'ஓகோ, விடுகதையும்‌, புதிர்களுமா! நானும்‌ சிறு வயதில்‌
இவற்றைக்‌ கேட்டதுண்டு. ஆனால்‌ இவை பாடத்திட்டத்தில்‌
உள்ளவையா?' என்று கேட்டார்‌ கல்வி அதிகாரி.

'பாடத்திட்டத்தில்‌ மொழிப்பாடம்‌ போதிக்கப்பட வேண்டும்‌
எனக்‌ கூறப்பட்டுள்ளது. அதில் குறிக்கோள்‌ மாணவர்களின்‌
ஆர்வத்தைத்‌ தூண்டி அவர்களின்‌ மொழியறிவை வளர்ப்பதுதான்‌.
பையன்கள்‌ இந்த விளையாட்டை மிகவும்‌ விரும்புகிறார்கள்‌.
அவர்கள்‌ கணக்கற்ற விடுகதைகளை அறிவார்கள்! மொழிப்பாடத்‌
திற்கு ஒவ்வொரு புதிரும்‌ ஒரு வகையில்‌ உதவுகின்றது. பாடத்‌
திட்டத்தில்‌ வெளிப்படையாக இது குறிப்பிடப்படவில்லை
என்றிருக்கலாம்‌. இருந்தாலும்‌ நான்‌ அவற்றை மேற்கொண்டேன்‌.
இவற்றை வரும்‌ வருடத்தில்‌ பாடத்திட்டத்தில்‌ நீங்கள்‌ சேர்ப்பீர்கள்‌
என்று நான்‌ நம்புகிறேன்.

'இதை அடுத்து வார்த்தை புனைதல்‌ விளையாட்டு. ஒரு
பையன்‌ ஒரு சொல்லைச்‌ சொல்லவேண்டும்‌. அடுத்தவன்‌ அச்‌
சொல்லின்‌ கடைசி எழுத்தை முதலாகக்‌ கொண்டு மற்றொரு
சொல்லைச்‌ சொல்லவேண்டும்‌. இது எளிய விளையாட்டு. ஆனால்‌
ஒவ்வொரு பையனும்‌ ஏதாவது ஒரு பாடத்தை அடிப்படையாகக்‌
கொண்டே இவ்விளையாட்டை அமைத்தான்‌. சொற்கள்‌ அந்தப்‌
பாடத்தைப்‌ பற்றியதாக இருக்கவேண்டும்‌ என்று காணும்பொழுது
இது சுவை நிறைந்ததாயிற்று. சிலர்‌ ஆறுகளின்‌ பெயர்களை மட்டும்‌
குறிப்பிட்டார்கள்‌. வேறு சிலர்‌ மலைகளைக்‌ குறிப்பிட்டார்கள்‌.
சிலர்‌ இந்து சமயப்‌ பெயர்களைக்‌ குறிப்பிட, வேறு சிலர்‌ இசுலாமிய
சமயப்‌ பெயர்களை மட்டும்‌ எடுத்துக்‌ கொண்டார்கள்‌.

'புதிய சொற்களைக்‌ காண அகராதிகளையும்‌, தேச வரை
படங்களையும்‌ நான்‌ உபயோக்கச்‌ சொல்கிறேன்‌. இதன்மூலம்‌
அவர்கள்‌ பல புதிய சொற்களைக்‌ கற்கிறார்கள்‌. வீணாகக்‌
காலத்தைக்‌ கழிப்பதைவிட்டு அவர்கள்‌ வெவ்வேறு தொகுதிகளைக்‌
குறித்த சொற்களைச்‌ சேகரிப்பதை நான்‌ பார்த்திருக்கிறேன்‌. புதிய
சொற்களைத்‌ தேடும்‌ முயற்சியில்‌ அவர்கள்‌ ஒருவருக்கொருவர்‌
உதவுகிறார்கள்‌, மேலும்‌ குறிப்புகளைத்‌ தயாரிக்கொள்கிறார்கள்‌' என்று
நான்‌ விளக்கினேன்‌.

'இந்த விளையாட்டில்‌ நிறைய ஆற்றல்‌ மறைந்திருக்கிறது.
மாணவர்களுக்குச்‌ செய்திகளைத்‌ தருவது, பொது அறிவை
வளர்ப்பது என்பவற்றோடு, சொற்களின்‌ மூலத்தைத்‌ தேடும்‌ அறிவு
பூர்வமான கல்விக்கும்‌ இது ஊக்கம்‌ அளிக்கிறது' என்று கல்வி
அதிகாரி பாராட்டினார்‌. அடுத்து என்னை வாஞ்சையோடு நோக்கி,
'உனக்குப்‌ புதிய கண்டுபிடிப்புகளில்‌ மிகவும்‌ ஆர்வம்‌ உள்ளது'
என்று பாராட்டினார்‌.

ஒரு ஆசிரியர்‌ ஒரு குறையைக்‌ கூறியது கல்வி அதிகாரியின்‌
காதில்‌ விழவில்லை. 'அவர்‌ இந்த மாதிரியான்‌ வேலையைச்‌
செய்வதற்காகவே இங்கு வந்திருக்கிறார்‌. அவருக்குக்‌ கற்றுக்‌

![அகராதிகளையும்‌ தேசவரைபடங்களையும்‌ நான்‌ உபயோகிக்கச்‌ சொல்‌கிறேன்‌. இதன்மூலம்‌ அவர்கள்‌ பல புதிய சொற்களைக்‌ கற்கிறார்கள்‌.](https://i.postimg.cc/1RGYFdXS/11.png)

கொடுக்க வேண்டிய வேலை இல்லை. எல்லா வேடிக்கைகளையும்‌
அவர்‌ செய்யலாம்‌... நமக்குப்‌ போதனையிலேயே முதுகு முறிந்து
விடுகிறது. அவருக்கு அந்த வேலை இல்லை. ஒரே தமாஷ்தான்‌'
என்றார்‌.

மற்றொருவர்‌, 'காலம்‌ மாறிவிட்டது. இது புதிய கல்வியாளர்‌
களின்‌ காலம்‌. செல்வம்‌ என்பது கையிலிருக்கும்‌ பணம்‌; அறிவு
நாக்கின்‌ நுனியிலிருப்பது என்றிருந்த காலம்‌ எல்லாம்‌ மலை
யேறிவிட்டது. இவ்பொழுது அறிவு பெறுவதற்கு ஒருவன்‌
விளையாட வேண்டும்‌. எதிர்காலத்தில்‌ இவர்கள்‌ எல்லாம்‌ எப்படி
இருப்பார்கள்‌ என்பது கடவுளுக்கே வெளிச்சம்‌! ஒருவருக்கும்‌
படிப்பில்‌ அக்கறை கிடையாது. பையன்களை விளையாட
அழைத்துச்‌ செல்பவர்‌ செல்வாக்குப்‌ பெறுவார்‌' என்றார்‌.

நான்‌ பையன்களோடு பேசுவதில்‌ ஈடுபட்டிருந்தேன்‌. ஆகவே
நான்‌ இந்தப்‌ பேச்சுகளைக்‌ கேட்கவில்லை. பின்னால்‌ தெரிய வந்தது.

நான்‌ விசில்‌ ஊதியவுடன்‌ எல்லா மாணவர்களும்‌ பெருக்கும்‌
மாறுகளைக்‌ கையில்‌ ஏந்தினர்‌. விளக்குமாறுகளை ஆடும்‌ விளை
யாட்டுக்கு நான்‌ தலைமை தாங்கினேன்‌. அவர்களைப்‌ பள்ளிக்‌
கட்டிடத்தைத்‌ தூய்மை செய்யச்‌ சொன்னேன்‌. அவர்கள்‌ கட்டிடம்‌
முழுவதும்‌ சென்று மூலைமுடுக்குகளை எல்லாம்‌ சுத்தம்‌
செய்தார்கள்‌. குப்பைகளையெல்லாம்‌ ஒரு கூடையில்‌ அள்ளிக்‌
கொண்டு வந்தார்கள்‌.

கல்வி அதிகாரியும்‌ மற்ற ஆசிரியர்களும்‌ கவனித்தார்கள்‌. இது
எங்கள்‌ வகுப்பின்‌ பருவத்தேர்வில்‌ ஒரு பகுதியாக அமைந்தது.
'விளக்குமாறுகளை பயிற்சி செய்வதன்‌ பொருத்தம்‌ எனக்கு விளங்க
வில்லை' என்றார்‌ கல்வி அதிகாரி.

'இந்த நாட்டின்‌ மிகப்‌ பெரிய சாபக்கேடு அசுத்தம்தான்‌.
அசுத்தமும்‌ அழுக்கும்‌ இருக்கும்வரை நம்‌ நாடு முன்னேறுவதற்கு
உரிய வழியே புலப்படவில்லை. ஆகவே எனது பணி முதன்‌
முதலில்‌ அசுத்தத்தின்மீது போர்‌ தொடுப்பதாக அமைந்தது.
குப்பையை அகற்றுவதற்கு நாம்‌ ஒரு போராட்டமே நிகழ்த்த
வேண்டியுள்ளது. விளக்குமாறுகளோடு கூடிய பயிற்சி ஓர்‌ அடை
யாளமே. இந்தப்‌ பயிற்சிதான்‌ என்னுடைய முதல்‌ போதனை.
வகுப்பறை சுத்தமாக இருக்கும்வரை நாங்கள்‌ வேறு எந்தப்‌ பணியும்‌
செய்வதில்லை. இப்பொழுது பையன்கள்‌ குப்பை கூளங்களை
வெறுக்கக்‌ கற்றுக்கொண்டு விட்டார்கள்‌' என்றேன்‌ நான்‌.

நாங்கள்‌ பேசிக்‌ கொண்டிருந்ததற்குள்‌ பையன்கள்‌ தங்கள்‌
கைகளைக்‌ கழுவித்‌ தூய்மையாக அடுத்த பணிக்கு ஆயத்தம்‌
ஆனார்கள்‌. நான்‌ மறுபடியும்‌ விசில்‌ ஊளதினேன்‌.

கல்வி அதிகாரி, 'உன்னுடைய பரிசோதனைகள்‌ மிகவும்‌
வினோதமாக இருக்கின்றன. நான்காம்‌ வகுப்புக்குப்‌ போதிக்கும்‌
போது இது போன்ற பணிகளை எந்த அளவுக்கு நீ செய்திருக்‌
கிறாய்‌?' என்று கேட்டார்‌.

'என்னுடைய பரிசோதனைகள்‌ இப்படிப்பட்ட நடவடிக்கை
களுக்கு இடம்‌ அளிக்கின்றன. நான்‌ நான்காம்‌ வகுப்புப்‌ பாடத்தைக்‌
கற்றுக்கொடுக்கும்‌ முன்‌ முதலாம்‌ வகுப்புப்‌ பாடத்தைக்‌ கற்றுக்‌
கொடுக்க வேண்டும்‌.'

நாங்கள்‌ இவ்வாறு பேசிக்‌ கொண்டிருந்த பொழுதே
பையன்கள்‌ அனைவரும்‌ வெளியே பள்ளிவளாகத்திற்குச்‌ சென்று
விட்டனர்‌. அவர்கள்‌ மரங்களில்‌ ஏறியிருந்தார்கள்‌. என்னுடைய
அடுத்த விசில்‌ ஊதப்பட்டதும்‌ அவர்கள்‌ கீழே குதித்தார்கள்‌.
மூன்றாம்‌ முறை விசில்‌ ஊனதிய உடன்‌ அவர்கள்‌ மறுபடியும்‌ மரங்‌
களில்‌ ஏறினார்கள்‌. நான்காம்‌ முறை ஊதியவுடன்‌ கீழே
குதித்தார்கள்‌.

'அப்பாடி. இது வினோதமான படிப்பு முறை. இதற்கு
எந்தவிதப்‌ போதனையும்‌ தேவையில்லை. இது என்ன விதமான
கல்வி!' என்றார்‌ தலைமைஆதிரியர்‌.

'இப்பொழுதெல்லாம்‌ கற்றுக்‌ கொடுக்காமல்‌ ஒருவன்‌
இவற்றை அறிவதில்லை. இவற்றைக்‌ கற்பிப்பதையோ கற்பதையோ
நாம்‌ அனுமதிப்பதும்‌ இல்லை. இவற்றைக்‌ கற்பிப்பதை நாம்‌
விரும்புவதாகவும்‌ தெரியவில்லை' என்று நாள்‌ தலைமை
ஆசிரியரிடம்‌ கூறினேன்‌.

'அது உண்மையில்லை' என்றார்‌ தலைமை ஆசிரியர்‌.

'அப்படியானால்‌ சரி. நம்‌ பள்ளி மாணவர்களில்‌ எத்தனை
பேருக்கு மரம்‌ ஏறத்‌ தெரியும்‌ என்று கேளுங்கள்‌' என்றேன்‌ நான்‌.
அங்கே அமர்ந்திருந்த மற்ற வகுப்பு மாணவர்களைப்‌ போய்‌ மரம்‌
ஏறும்படி கல்வி அதிகாரி கேட்டுக்‌ கொண்டார்‌. அனால்‌ ஓரிருவர்‌
கூட மரம்‌ ஏற அறிந்திருக்கவில்லை.

'ஐயா, நான்‌ மாணவர்களுக்குப்‌ பல்வேறு நடவடிக்கைகளில்‌
பயிற்சி அளித்திருக்கிறேன்‌. என்னுடைய பரிசோதனைகளில்‌
இவையெல்லாம்‌ அங்கம்‌ ஆகின்றன' என்றேன்‌ நான்‌. மேலும்‌
சிறிது விளையாட்டாக 'ஐயா. இவர்களுடைய பெயர்கள்‌ எல்லாம்‌
தேர்வாளர்கள்‌ பட்டியலில்‌ உள்ளன. இவர்களுக்குத்‌ தங்கள்தான்‌
உரிய மதிப்பெண்கள்‌ வழங்க வேண்டும்‌' என்றேன்‌.

கல்வி அதிகாரியும்‌ விளையாட்டாகவே, 'உனக்கு என்ன?
உனக்கும்‌ மதிப்பெண்கள்‌ வேண்டுமா?' என்றார்‌.

அடுத்த முறை விசில்‌ ஊளதிய உடன்‌ மாணவர்கள்‌ அலமாரி
களிலிருந்து பம்பரத்தையும்‌ சாட்டையையும்‌ எடுத்துக்கொண்டு,
அவற்றைச்‌ சுழல விட்டனர்‌. ஆனால்‌ அது பையன்கள்‌ தெருவில்‌
விளையாடும்‌ குறிக்கோள்‌ அற்ற விளையாட்டாக இருக்கவில்லை.
சத்தமோ குழப்பமோ இல்லாமலே பையன்கள்‌ விளையாடி
னார்கள்‌. ஒருவனும்‌ மற்றவனை ஏமாற்றவில்லை. ஒவ்வொரு
வனுக்கும்‌ தனித்தனியே ஓர்‌ இடம்‌ ஒதுக்கப்பட்டது. குழுத்‌
தலைவனின்‌ ஆணைக்கு இணங்க அவர்கள்‌ விளையாடினார்கள்‌.

அங்கிருந்தவர்கள்‌ எல்லாரும்‌ தத்தம்‌ குழந்தைப்‌ பருவத்தில்‌
பம்பரம்‌ விளையாடியவர்கள்தான்‌. ஆகவே அவர்கள்‌ அந்த
விளையாட்டை ரசித்தனர்‌.

கல்வி அதிகாரி 'இவர்களைப்‌ பம்பரம்‌ வைத்து விளையாடக்‌
கற்றுக்கொடுத்தவர்‌ யார்‌?அவர்கள்‌ விதிகளுக்குக்‌ கட்டுப்பட்டும்‌
ஒழுங்கான முறையிலும்‌ விளையாடுகிறார்களே!' என்றார்‌.

'ஐயா எங்கள்‌ பயிற்சிக்கூடம்‌ ஆற்றங்கரைதான்‌. நாங்கள்‌
அடிக்கடி இவ்வாறு சுற்றுலாச்‌ செல்வோம்‌. இது போன்ற பல
நடவடிக்கைகள்‌ அப்போது நடைபெறும்‌. பல வித நடவடிக்கை
களை அவர்கள்‌ விளையாட்டின்‌ மூலம்‌ கற்றுக்‌ கொள்கிறார்கள்‌'
என்றேன்‌ நான்‌.

'நீ சொல்வது சரி. குழந்தைகள்‌ விளையாட்டின்மூலம்‌
நன்றாகக்‌ கற்றுக்‌ கொள்கிறார்கள்‌ என்று நான்‌ அண்மையில்‌
படித்தேன்‌' என்று கூறிய கல்வி அதிகாரி, தலைமை ஆசிரியரைப்‌
பார்த்து 'நீங்கள்‌ எப்பொழுது நம்‌ பள்ளியில்‌ இவற்றைப்‌ புகுத்த
போகிறீர்கள்‌?' என்று கேட்டார்‌.

தலைமைஆசிரியர்‌ 'இவற்றையெல்லாம்‌ கற்றுக்‌ கொடுத்து.
கொண்டிருந்தால்‌ பாடத்திட்டத்தை எப்படிப்‌ பூர்த்தி செய்ய
முடியும்‌? இவர்‌ நிரந்தர ஆசிரியர்‌ இல்லை. அவர்‌ வேண்டிய
வற்றைச்‌ செய்துவிட்டுத்‌ தன்‌ வழியே போய்விடுவார்‌. 'இது ஒர்
பரிசோதனை; என்னால்‌ முடிந்ததைச்‌ செய்தேன்‌. மற்றவற்றை
என்னால்‌ செய்ய முடியவில்லை. பையன்களும்‌ அவற்றைச்‌ செய்ய
வில்லை' என்று சொல்லிவிடுவார்‌. நீங்கள்‌ அதை ஒப்புக்கொண்டு
விடுவீர்கள்‌. பரிசோதனைகளின்‌ முடிவுகளை, அவை எப்படி
இருந்தாலும்‌ சரி, ஒப்புக்கொள்ள வேண்டும்‌ என்று சொல்லி
விடுவீர்கள்‌. நாங்கள்‌ பாடத்திட்டத்திற்குக்‌ கட்டுப்பட்டவர்கள்‌
பாடத்திட்டத்தை முழுமையாக முடிக்காவிட்டால்‌ ஏன்‌ முடிக்க
வில்லை என்று விளக்கம்‌ கேட்டு நீங்களே ஆணைகள்‌ அனுப்பி
யிருக்கிறீர்கள்‌. தேர்வு முடிவுகள்‌ ஏன்‌ சரியாக இல்லை? குறித்த
காலத்திற்குள்‌ ஏன்‌ பணியை முடிக்கவில்லை என்றெல்லாம்‌
எங்களைக்‌ கேட்பீர்கள்‌.'

இதைக்கேட்டுக்‌ கல்வி அதிகாரி புன்னகை புரிந்தார்‌. ஒன்றும்‌
சொல்லவில்லை. அவர்‌ சிறிது கோபம்‌ அடைந்தார்‌ என்று
தெரிந்தது. இருந்தாலும்‌ தம்மைக்‌ கட்டுப்படுத்திக்‌ கொண்டார்‌.
வேறு எதுவும்‌ சொல்லவில்லை.

நான்‌ விசிலை ஊதினேன்‌. பையன்கள்‌ தங்கள்‌ சட்டைகளைக்‌
கழற்றிவிட்டு வரிசையில்‌ நின்றார்கள்‌. எல்லாரும்‌ நிமிர்ந்து நேராக
நின்றார்கள்‌. அவர்களின்‌ உடல்‌ கட்டுமஸ்தாகவும்‌, தூய்மையாகவும்‌
இருந்தது. அவர்களின்‌ கைகள்‌, பாதங்கள்‌, தலைமுடி எல்லாம்‌
சுத்தமாக இருந்தன. பிராமணப்‌ பையன்களின்‌ பூணூல்‌ சுத்தமாக
இருந்தது. அழுக்குப்‌ படிந்த நகங்கள்‌ இல்லை. தலைமுடி வெட்டப்‌
பட்டு சுத்தமாக இருந்தது. அவர்களின்‌ கண்கள்‌ பிரகாசமாக இருந்தன. அவர்களின் குல்லாய்கள் சுத்தமாக பளிச்சென்றிருந்தன.

கல்வி அதிகாரி புன்னகையுடன்‌, 'இதற்கெல்லாம்‌ எவ்வளவு
காலம்‌ தயாரிப்புச்‌ செய்தீர்கள்‌. இவ்வாறு உடல்‌ தூய்மை செய்து
கொள்வதற்கு நீங்கள்‌ பெரும்பாடுபட்டிருக்க வேண்டும்‌!' என்றார்‌.

'கடந்த ஆறு மாதங்களாகவே இதற்கான தயாரிப்பு நடந்‌
இருக்கிறது. நான்‌ ஆறுமாதம்‌ உழைத்தது உங்களுக்குத்தான்‌
தெரியுமே' என்றேன்‌ நான்‌.

நான்‌ மறுபடியும்‌ விசில்‌ ஊதியதும்‌ பையன்கள்‌ தத்தம்‌
சட்டைகளை அணிந்துகொண்டு வரிசையில்‌ நின்று, அனை
வருக்கும்‌ வணக்கம்‌ கூறியபின்‌ கலைந்தார்கள்‌:

தலைமை ஆசிரியர்‌ சிறிது கிண்டலாக, 'ஆகவே தேர்வு
முடிந்துவிட்டது போலும்‌' என்றார்‌.

'இன்னும்‌ இல்லை. நீங்கள்‌ எல்லாரும்‌ அடுத்த அறைக்கு
வர இயலுமா ?' என்று கேட்டேன்‌.

'ஓ! கட்டாயமாக வருகிறோம்‌. நீங்கள்‌ கடந்த பல நாட்களாக
அந்த அறையைக்‌ கேட்டுப்‌ பெற்றீர்கள்‌. எங்களில்‌ யாரையும்‌
அதைப்‌ பார்க்கவும்‌ விடவில்லை. நீங்கள்‌ ஏதோ சேகரிப்பு செய்‌
திருக்கிறீர்கள்‌ இல்லையா?' என்றார்‌ தலைமை ஆசிரியா்‌.

'நீங்களே 'நேரில்‌ வந்து பார்த்துக்‌ கொள்ளுங்கள்‌' என்றேன்‌
நான்‌.

நாங்கள்‌ வகுப்புக்குள்‌ நுழைந்தோம்‌.

கல்வி அதிகாரி 'ஓ! இது ஒரு சிறிய காட்சிக்‌ கூடமாக
அல்லவா இருக்கிறது?' என்றார்‌.

'நான்‌ அப்படித்தான்‌ யூகித்தேன்‌' என்றார்‌ தலைமைஆசிரியர்‌.
'மாணவர்கள்‌ அங்கும்‌ இங்கும்‌ ஓடிப்‌ பொருட்களைத்‌ தேடிக்‌
கொண்டு வந்து அவற்றை அடுக்கிக்‌ கொண்டிருந்தார்கள்‌.'

'இந்தப்‌ பணியில்‌ அவர்கள்‌ அனைவரும்‌ மிகவும்‌ உற்சாகத்‌
தோடு ஈடுபட்டார்கள்‌. அவர்கள்‌ விரும்பும்‌ எந்த விதத்திலும்‌
பொருள்களை ஒழுங்குபடுத்தி வைக்கலாம்‌ என்று நான்‌ கூறி
யிருந்தேன்‌. நான்‌ அவர்களுக்கு எந்த வகையிலும்‌ வழிகாட்ட
வில்லை' என்றேன்‌ நான்‌.

'இந்தப்‌ பொருள்களையெல்லாம்‌ மாணவர்கள்‌ தாங்களாகவே
அடுக்கி வரிசைப்படுத்தினார்களா?' என்று கேட்டார்‌ கல்வி
அதிகாரி.

'ஆம்‌. ஐயா!'

'என்னால்‌ நம்ப முடியவில்லை. அது சாத்தியமில்லை.
எல்லாம்‌ மிகச்‌ சீராகவும்‌ கலைநயத்தோடும்‌ ஒழுங்குபடுத்தப்‌
பட்டுள்ளது.'

நான்‌ ஒன்றும்‌ பதில்‌ கூறவில்லை. என்‌ பணி, தன்னைக்‌
குறித்துத்‌ தானே பேசியது:

'இப்பொருள்களையெல்லாம்‌ எங்கிருந்து சேகரித்தீர்கள்‌ ?
இவையெல்லாம்‌ இயற்கைப்‌ பாடத்திற்கு மிகவும்‌ தேவைப்படுமே?'
என்றார்‌ கல்வி அதிகாரி.

'இயற்கையிலிருந்துதான்‌. இயற்கைப்‌ பாடத்திற்காக நாங்கள்‌
சுற்றுலாக்கள்‌ சென்றபொழுது இவற்றைச்‌ சேகரித்தோம்‌' என்றேன்‌
நான்‌.

'ஒருவேளை இவர்கள்‌ வெளியே நடைப்பயணங்கள்‌ மேற்‌
கொண்டபொழுது சேகரித்திருக்கலாம்‌' என்றார்‌ தலைமை
ஆசிரியர்‌.

'அற்புதமான பணி. இந்தக்‌ காட்சியைக்‌ கலைத்துவிட
வேண்டாம்‌. பள்ளி முழுவதற்கும்‌ இது பயன்படும்‌. இந்தத்‌
தொகுப்போடு மற்ற ஆசிரியர்களையும்‌ பொருள்களைச்‌ சேகரிக்கச்‌
சொல்வோம்‌' என்றார்‌ கல்வி அதிகாரி.

'அப்படியானால்‌ ஆசிரியர்கள்‌ வகுப்பறைப்‌ போதனை
செய்வது எப்போது?' என்று முணுமுணுத்தார்‌ தலைமைஆசிரியர்‌.

தாங்கள்‌ சேகரித்தவற்றுக்கு மாணவர்கள்‌ ஒரு பட்டியல்‌
தயாரித்திருந்தார்கள்‌. கல்வி அதிகாரி அதைப்‌ படித்து மிகவும்‌
மகிழ்ச்சி அடைநார்‌. 'இந்தப்‌ பையன்களுக்குப்‌ பரிசு வழங்க
வேண்டும்‌' என்றார்‌ அவர்‌.

'ஐயா, காட்சிக்காகப்‌ பொருள்களைச்‌ சேகரிப்பதே மகிழ்ச்சி
தரும்‌ பணிதான்‌. அதுவே அவர்களுக்குப்‌ பரிசு. இந்தக்‌ காட்சிச்‌
சாலையே அவர்களுக்குப்‌ பரிசுதான்‌.'

'இருந்தபோதிலும்‌...' கல்விஅதிகாரி வாக்கியத்தை முடிக்க
வில்லை. மீண்டும்‌ நான்‌ பேசாமல்‌ இருந்தேன்‌.

அறையில்‌ ஒரு மூலையில்‌ சில பொம்மைகள்‌ இருந்தன.

'இந்தப்‌ பொம்மைகளை யார்‌ செய்தார்கள்‌ ?' என்று கேட்டார்‌
கல்வி அதிகாரி.

'பையன்கள்தான்‌ செய்தார்கள்‌. நீங்கள்‌ இங்கே பார்க்கும்‌
எந்தப்‌ பொருளிலும்‌ என்‌ பங்கு ஒன்றும்‌ இல்லை.'

'இவை ஆற்றங்கரையிலேயே செய்யப்பட்டன. வார இறுதி
விடுமுறை நாட்களில்‌ சுடப்பட்டன.'

'உனக்கு மூளை அதிகம்‌. உனது பரிசோதனை ஆச்சரிய
கரமானது. உன்னிடத்தில்‌ எந்தச்‌ சாதனமும்‌ இல்லை. ஆற்றங்‌
கரைக்குப்போய்‌ வயற்காட்டுக்‌ களிமண்ணைக்‌ கொண்டு இத்தனை
புதுமை செய்திருக்கிறாய்‌. மிகவும்‌ நன்று' என்று பாராட்டினார்‌.
அவருக்கு ஒரே மகிழ்ச்சி.

அதற்குமேல்‌ அவரைப்பேச விடாமல்‌ இடைமறித்து, 'சிறிது
நேரம்‌ தாழ்வாரத்தில்‌ அமர்ந்திருக்க முடியுமா? நான்‌ வேறு ஒன்றை
உங்களுக்குக் காண்பிக்க விரும்புகிறேன்‌' என்றேன்‌ நான்‌.

அவர்கள்‌ அமர்ந்திருந்தனர்‌. தலைமை ஆசிரியர்‌ ஏதோ
சிந்தனையில்‌ ஆழ்ந்தார்‌. மேலும்‌ 'ஐயா, நாங்களும்‌ இவற்றை
யெல்லாம்‌ செய்ய முடியும்‌. ஆனால்‌ எப்பொழுது கற்பிப்பது?'
என்றார்‌.

நான்‌ சில அட்டைத்‌ துண்டுகளைக்‌ கொண்டு வந்தேன்‌.
நான்‌ இந்த வகுப்பின்‌ பொறுப்பை மேற்கொண்ட பொழுது வகுப்பு
மாணவர்களில்‌ சிலர்‌ எழுதிய கையெழுத்துப்‌ படிகள்‌ அதில்‌
இருந்தன. மற்றொரு அட்டைத்துண்டில்‌ இரண்டு நாட்களுக்கு
முன்‌ அதே மாணவர்களின்‌ கையெழுத்துப்படிகள்‌ இருந்தன.
அட்டைத்‌ துண்டுகளில்‌ கையெழுத்தின்‌ முன்னேற்றத்தைக்‌
குறிக்கும்‌ அட்டை என்று தலைப்பிடப்பட்டிருந்தது.
பையன்களின்‌ கையெழுத்து முன்னேற்றத்தைப்‌ பார்த்து
எல்லாரும்‌ பாராட்டிர்கள்‌. ஒரே ஒரு ஆசிரியர்‌ மட்டும்‌ மற்றொரு
வரிடம்‌ 'நல்ல கையெழுத்து எழுதும்‌ ஒரு மாணவனின்‌ மாதிரியை
மட்டும்‌ எடுத்து விளம்பரத்துக்காகச்‌ செய்யப்படும்‌' என்று
முணுமுணுத்த.
இந்தக்‌ குற்றச்சாட்டை ,நான்‌ வெறுத்தேன்‌ என்றாலும்‌
பொருட்படுத்தவில்லை. இதைப்போய்‌ ஒரு பொருட்டாக
நினைத்தால்‌ மிகவும்‌ கேவலம்‌ எனக்‌ கருதினேன்‌. கல்வி அதிகாரி
'இப்படிப்பட்ட மாற்றத்தை எப்படிக்‌ கொண்டுவந்தாய்‌?' என்று
கேட்டார்‌.

'பல முறைகளை மேற்கொண்டேன்‌' என்றேன்‌ நான்‌.

'இம்முறைகளை நாம்‌ நம்‌ பள்ளிகளில்‌ எல்லாம்‌ புகுத்தினால்‌
எப்படி இருக்கும்‌?'

'அதைச்‌ செய்ய முடியும்‌. அதனால்‌ நல்ல முன்னேற்றத்தை
என்னால்‌ கொண்டுவர முடியும்‌.'

நான்‌ மற்றொரு குறிப்பேட்டைக்‌ கொண்டுவந்தேன்‌. கடந்த
ஆறுமாதங்களில்‌ என்‌ வகுப்பில்‌ ஒவ்வொரு மாணவனும்‌ எத்தனை
புத்தகங்கள்‌ படித்தான்‌ என்ற விபரம்‌ அதில்‌ குறிப்பிட்டிருந்தது.
ஒவ்வொரு பக்கத்தின்‌ தலைப்பிலும்‌ ஒரு மாணவனின்‌ பெயர்‌
குறிப்பிடப்பட்டிருந்தது. அதற்குக்‌ கீழே தான்‌ படித்த புத்தகத்தின்‌
பெயரை அம்மாணவனே குறித்திருந்தான்‌. குறிப்பின்‌ கடைசியில்‌
நான்‌, மொத்த மாணவர்களின்‌ எண்ணிக்கை, அவர்களால்‌ படிக்கப்‌
பட்ட புத்தகங்களின்‌ எண்ணிக்கை, ஒவ்வொரு மாணவனும்‌ படித்த
புத்தகங்களின்‌ சராசரி எண்ணிக்கை, மிக அதிகமாக புத்தகங்கள்‌
படித்த மாணவனின்‌ பெயர்‌, மிகக்‌ குறைவாகப்‌ படித்த
மாணவனின்‌ பெயர்‌ முதலியவற்றைக்‌ குறித்திருந்தேன்‌. அதோடு
மிக விரும்பிப்படிக்கப்பட்ட புத்தகத்தின்‌ பெயர்‌, மிகவும்‌ விரும்பப்‌
படாத புத்தகத்தின்‌ பெயர்‌: ஆகியவற்றையும்‌ குறித்தேன்‌. மேலும்‌,
பாடவாரியாக மாணவர்கள்‌ படித்த புத்தகங்களில்‌ மாணவர்கள்‌
எந்த வகைப்புத்தகங்களை மிகவும்‌ விரும்பிப்‌ படித்தனர்‌ என்ற
செய்தியும்‌ குறிக்கப்பட்டிருந்தன.

கல்விஅதிகாரி இவற்றையெல்லாம்‌ பார்த்துவிட்டு ஆச்சரியப்‌
பட்டார்‌. 'எத்தனை புத்தகங்களைப்‌ பையன்கள்‌ படிக்கிறார்கள்‌?
மேலும்‌ எத்தனை பாடங்களைப்‌ பற்றிய புத்தகங்கள்‌? இவற்றை
யெல்லாம்‌ எப்பொழுது படித்தார்கள்‌?'

என்‌ மேற்பார்வையின்‌ கீழ்‌ படித்தார்கள்‌.'

கல்வி அதிகாரி தலைமைஆசிரியரைப்‌ பார்த்து, 'உங்கள்‌
பள்ளியின்‌ மாணவர்கள்‌ கடந்த ஆறு மாதங்களில்‌ எத்தனை
புத்தகங்கள்‌ படித்தார்கள்‌ ?' என்று கேட்டார்‌.

'இப்படிப்பட்ட புத்தகங்களில்‌ அவர்கள்‌ இத்தனை புத்த
கங்களை எப்படிப்‌ படிப்பார்கள்‌? இவற்றைப்‌ படித்துக்‌ கொண்
டிருந்தால்‌ வரலாறு, புவியியல்‌, ஜாமெட்ரி முதலிய பாடப்‌
புத்தகங்களை படிக்க அவர்களுக்கு நேரம்‌ எப்படிக்‌ கிடைக்கும்‌?'
என்றார்‌ தலைமை ஆசரியர்‌.

கல்வி அதிகாரி ஒன்றும்‌ பேசவில்லை. அவர்‌ சிந்தித்துக்‌
கொண்டிருந்ததாகத்‌ தோன்றியது. பிறகு என்னைப்பார்த்து 'உங்கள்‌
மாணவர்கள்‌ மொழிப்பாடத்தில்‌ தேர்வு நடத்தப்படாமலேயே
வெற்றி பெற்றுவிட்டார்கள்‌. இன்னும்‌ என்ன இருக்கிறது?' என்றார்‌.

மாணவர்களால்‌ தயாரிக்கப்பட்ட கையெழுத்து சஞ்சிகையை
நான்‌ கொண்டுவந்தேன்‌. 'இந்தக்‌ கட்டுரைகள்‌, கதைகள்‌ எல்லாம்‌
மாணவர்களே எழுதியவையா ?' என்று கேட்டார்‌ அதிகாரி.

'ஆம்‌ ஐயா. கடைசியாக இரண்டு மாணவர்கள்‌ கவிதைகள்‌
கூட எழுத முயற்சி செய்தார்கள்‌' என்றேன்‌.

'அவர்கள்‌ எழுதுவதில்‌ நீ எதுவும்‌ மாற்றமோ இருத்தமோ
செய்வதுண்டா?' என்று கேட்டார்‌.

'இல்லை. இதுவரை இல்லை. அவர்கள்‌ எழுதியபடியே
வெளியிடப்பட்டுள்ளன.'

'இவர்கள்‌ மாணவர்களின்‌ சொந்தப்படைப்பா இல்லை கடன்‌
வாங்கப்பட்டவையா? அவர்களுக்கு எழுதுவதற்கான கருத்துக்‌
களையாவது நீங்கள்‌ கொடுத்ததுண்டா?'

'மற்றவர்களின்‌ எழுத்துக்களைக்‌ காப்பி அடிப்பதில்‌ என்ன
பயன்‌? அவர்களுக்கு மனத்தில்‌ தோன்றியவற்றை எழுதச்‌
சொல்வேன்‌; அவற்றையே வெளியிடச்‌ சொல்வேன்‌. அவர்கள்‌
தூங்கள்‌ எழுதியவற்றை விரும்பினார்கள்‌. நானும்‌ வெளியிட்டேன்‌.'

'இது பருவத்‌ தேர்வுக்கான சிறப்புப்‌ படைப்பா?'

'இல்லை. கடந்த மூன்று மாதங்களாக மாதம்தோறும்‌ நாங்கள்‌
ஒரு இதழ்‌ வெளியிட்டு வருகிறோம்‌. இதை இப்பொழுது பருவத்‌
தேர்வுக்காகச்‌ சமர்ப்பிக்கிறோம்‌. ஆனால்‌ தேர்வுக்காக இதைத்‌
தயாரிக்கவில்லை.'

கல்விஅதிகாரி மிகவும்‌ மகிழ்ச்சி அடைந்து ஒப்புதலுக்கு
அடையாளமாகத்‌ தலையை ஆட்டிக்‌ கொண்டார்‌. 'மிகவும்‌
கடினமான காரியம்‌. நீங்கள்‌ மிகமிக நல்ல பணி செய்து கொண்‌
டிருக்கிறீர்கள்‌. ஆறு மாதத்திற்குள்‌ எப்படிப்பட்ட சாதனை?'

தலைமை ஆசிரியர்‌ குறுக்கிட்டார்‌. 'கணக்கு, புவியியல்‌,
வரலாறு ஆகியவற்றில்‌ எப்போது தேர்வு நடைபெறும்‌? நாங்கள்‌
பிற்பகலிலும்‌ இங்கேயே இருக்க வேண்டுமா?' என்றார்‌.

ஒருவேளை அவர்‌ என்னைக்‌ குத்திக்காட்ட நினைத்திருக்‌
கலாம்‌. நான்‌ இன்னும்‌ கணக்கிலும்‌, புவியியலிலும்‌ ஒன்றும்‌
செய்யவில்லை என்பதை அவர்‌ அறிந்திருக்கலாம்‌.

'நான்‌ கணக்கிலும்‌, புவியியலிலும்‌ இன்றும்‌ ஒன்றும்‌
செய்யவில்லை. ஆண்டிறுதித்‌ தேர்வுக்குள்‌ நான்‌ அவற்றையும்‌
எடுத்து முடித்து விடுவேன்‌. வரலாற்றிலும்‌ இதுவரை செய்யப்‌
பட்டது குறிப்பிடத்தக்ககாக இல்லை.'

'ஓ! முக்கியமானவை விடப்பட்டு விட்டன' என்றார்‌
தலைமை ஆசிரியர்‌.

'அது உங்கள்‌ கண்ணோட்டத்தில்‌. அவருடையதில்‌ இல்லை.
உங்கள்‌ கருத்துப்படி கல்வித்திட்டத்தில்‌ வரலாறு, புவியியல்‌,
கணக்கு என்பதுதான்‌ கடுமையானது போலும்‌' என்றார்‌ கல்வி
அதிகாரி.

கல்வி அதிகாரி உற்சாகமான மனோநிலையில்‌ இருந்தார்‌.
ஆகவே தலைமைஆசிரியரும்‌ பரிகாசமாகவே, 'ஐயா! உங்கள்‌
கண்ணோட்டத்திலும்தான்‌. இந்தப்‌ பாடங்களிலும்‌ நல்ல தேர்ச்சி
வீதம்‌ வேண்டும்‌ என்றுதானே நீங்களும்‌ விரும்புகிறீர்கள்‌' என்றார்‌.

இம்மாதிரியான மனம்விட்டுப்‌ பேசிய பேச்சு சூழ்நிலையைச்‌
சமநிலைக்குக்‌ கொண்டு வந்தது. எல்லாரும்‌ கலைந்துபோகத்‌
தொடங்கினார்கள்‌. கல்விஅதிகாரி 'எங்கே உன்‌ தேர்வு முடிவு
அறிக்கைத்தாள்‌?' என்றார்‌.

'அதை இன்னும்‌ நான்‌ தயாரிக்கவில்லை ஐயா' என்றேன்‌.

'தேர்விலிருந்து உன்‌ வகுப்பிற்கு விலக்கு அளிக்கப்படுகிறது.'

---
