---
layout: post
comments: true
title: பரிசோதனை தொடங்குகிறது
---

**1**

நான்‌ அதைக்‌ குறித்துப்‌ படித்ததோடு மட்டுமல்லாமல்‌ நிறையச்‌
சிந்தித்தும்‌ இருக்கிறேன்‌. ஆனால்‌ எனக்கு அதைப்பற்றிய
நடைமுறை அனுபவம்‌ இல்லை. எனக்கு ஓரளவு நேரடியான
அனுபவ அறிவு வேண்டும்‌ என்று தோன்றியது. அப்பொழுதுதான்‌,
என்னுடைய கருத்துக்களுக்கு உருவமும்‌ அமைப்பும்‌ ஏற்படும்‌
என்றும்‌ அவை நிறைவடையும்‌ என்றும்‌ நான்‌ கருதினேன்‌. என்‌
கருத்துக்கள்‌ எந்த அளவுக்குச்‌ சரியானவை, அவை எந்த அளவுக்கு
உள்ளீடற்ற கற்பனைகள்‌ என்பதும்‌ அப்பொழுதுதான்‌ எனக்குத்‌
தெரியவரும்‌.
நான்‌ கல்வித்துறைத்‌ தலைவரை அணுகி, என்‌ பரிசோதனைக்‌
காக ஒரு ஆரம்பப்பள்ளி வகுப்பை அளிக்கும்படி கேட்டுக்‌
கொண்டேன்‌.
கல்வி அதிகாரி சிரித்துக்‌ கொண்டே, 'அதை மறந்துவிடு'
என்றார்‌. 'உன்னால்‌ அதைச்‌ செய்ய இயலாது. ஆரம்பக்‌ கல்வி
நிலையில்‌ குழந்தைகளுக்குக்‌ கற்பிப்பது விளையாட்டு அல்ல. அது
மலையேறுவது போன்ற கடினமான காரியம்‌. நீ ஒரு சிந்தனை
வாதியும்‌ எழுத்தாளனும்தான்‌. சுகமாக மேஜையின்‌ முன்‌ ஒரு
நாற்காலியில்‌ அமர்ந்துகொண்டு, படபடவென்று ஒரு கட்டுரையை
எழுதித்தள்ளி விடுவதும்‌, பாடம்‌ கற்பிப்பதாகக்‌ கற்பனை செய்து
கொள்வதும்‌ எளிது. அனால்‌, உன்‌ கருத்துக்களை நடை முறைப்‌
படுத்துவதும்‌, இப்பரிசோதனையைச்‌ செய்து முடிப்பதும்‌ மிகவும்‌
கடுமையானவை.'

'இதே காரணங்களால்தான்‌ நான்‌ நேரடி அனுபவம்‌ பெற
விரும்புகிறேன்‌. உண்மையின்‌ அடிப்படையில்‌ சில முடிவுகளுக்கு
வர விரும்புகிறேன்‌' என்றேன்‌ நான்‌.

முடிவில்‌ கல்வி அதிகாரி ஒப்புக்‌ கொண்டார்‌:

'சரி, சரி. உனக்கு அவ்வளவு ஆர்வம்‌ இருந்தால்‌, ஒரு வருடத்‌
திற்கு முயற்சி செய்‌. ஒரு ஆரம்பப்பள்ளியில்‌ நான்காம்‌ வகுப்புக்குப்‌
பாடம்‌ எடுக்க நான்‌ உனக்கு ஏற்பாடு செய்கிறேன்‌. இதோ
பாடத்திட்டத்தின்- ஒரு பிரதி. இவை பாடப்புத்தகங்கள்‌. இவை
விடுமுறை மற்றும்‌ கல்வித்துறை விதிமுறைகள்‌' என்றார்‌:

அந்தத்‌ தாள்களை நான்‌ வேண்டா வெறுப்பாகப்‌ பார்த்தேன்‌.
பாடத்திட்டத்தை எடுத்துச்‌ சட்டைப்பைக்குள்‌ வைத்துக்‌ கொண்
டேன்‌. பாடப்புத்தகங்களைக்‌ கட்டிக்கொண்டிருந்தபொழுது கல்வி
அதிகாரி, 'இதோ பார்‌! நீ விரும்பியபடி எந்தவிதப்‌ பரிசோதனை
யையும்‌ செய்து கொள்ளலாம்‌. அனால்‌, ஆண்டு இறுதியில்‌
தேர்வுகள்‌ உண்டு என்பதைக்‌ கவனத்தில்‌ கொள்ள வேண்டும்‌.
இந்தத்‌ தேர்வுகளின்‌ முடிவைக்‌ கொண்டுதான்‌ உன்‌ பணி
மதிப்பிடப்படும்‌' என்றார்‌.

'ஆகட்டும்‌. ஒரே ஒரு வேண்டுகோள்‌. நீங்கள்‌ மட்டும்தான்‌
பரிசோதகராக இருந்து என்‌ பணியை மதிப்பீடு செய்ய வேண்டும்‌.
நீங்கள்தான்‌ இந்தப்‌ பரிசோதனையைச்‌ செய்ய என்னை அனுமதிக்‌
கிறீர்கள்‌. ஆகவே நான்‌ உங்களிடமே நேரடியாக என்‌ பணியைக்‌
காண்பிக்க விரும்புவது இயற்கைதானே. எனக்கு வெற்றியோ
தோல்வியோ எதுவாக இருந்தாலும்‌ அதற்குரிய காரணத்தை நீங்கள்‌
தான்‌ புரிந்து கொள்ள முடிவும்‌ என்று நான்‌ நினைக்கிறேன்‌.'

கல்வி அதிகாரி புன்னகையுடன்‌ எனக்கு அனுமதி கொடுத்த
பின்‌ அவரது அலுவலகத்திலிருந்து புறப்பட்டேன்‌.

**2**

பாடத்திட்டம்‌ முழுவதையும்‌ நான்‌ படித்தேன்‌. அதைச்‌ சீர்திருத்த
சில மாறுதல்கள்‌ செய்ய வேண்டும்‌ என்று நான்‌ உறுதியாக
நினைத்தேன்‌. பாடப்புத்தகங்களையும்‌ நான்‌ பார்த்தேன்‌. எது நல்லது

எது சரியில்லை என்று எளிதாகப்‌ புரிந்து கொண்டேன்‌.

என்னென்ன மாறுதல்கள்‌ செய்யவேண்டும்‌ என்பதை நான்‌
அனுமானித்துக்‌ கொண்டேன்‌. முதல்நாளில்‌ இருந்து கடைசிநாள்‌
வரை என்ன செய்யவேண்டும்‌ என்று என்‌ பணி முழுவதன்‌
திட்டத்தையும்‌ என்‌ அகக்‌ கண்ணிலேயே கண்டுகொண்டேன்‌.
தேர்வுகள்‌, தேர்வு முடிவுகள்‌ முதலியவற்றுக்கு எத்தனை நாட்கள்‌
தேவைப்படும்‌ என்பதையும்‌ நான்‌ கணக்கிட்டுக்‌ கொண்டேன்‌.
திட்டம்‌ முழுவதுமே தயாராகிவிட்டது போல்‌ தோன்றியது.
எத்தனைநாள்‌ வேலை, எந்த முறையில்‌ நிறைவேற்றுவது, விளைவு
இவற்றையும்‌ திட்டமிட்டேன்‌. நான்‌ என்‌ சிந்தனைகளிலேயே
மூழ்கிப்போயிருந்ததால்‌ இரவு இரண்டு மணியாகி விட்டது கூடத்‌
தெரியவில்லை. மறுநாளுக்குரிய பாடக்‌ குறிப்புகளைத்‌ தயாரித்தேன்‌.
நான்‌ படுக்கச்‌ செல்லும்போது காலை மணி மூன்று ஆகிவிட்டது.

மறுநாள்‌ எனக்கு ஒரே உற்சாகம்‌; முழுமையான தன்னம்‌
பிக்கை; அவசரமும்கூட. சீக்கிரமே குளித்து, காலை உணவருந்தி,
குறிப்பிட்ட பள்ளியைக்‌ குறித்த நேரத்தில்‌ சென்று அடைந்தேன்‌.
பள்ளியின்‌ கதவுகள்‌ திறக்கப்படவில்லை. தலைமை ஆசிரியர்‌
வந்திருக்கவில்லை. பள்ளிச்சாவிகளைப்‌ பெற்று வருவதற்காகப்‌
பள்ளிச்‌ சேவகன்‌ அவர்‌ வீட்டுக்குப்‌ போயிருந்தான்‌. கொஞ்சம்‌
கொஞ்சமாக வந்து சேர்ந்து கொண்டிருந்த குழந்தைகள்‌ சாலையில்‌
ஓடிக்‌ கொண்டிருந்தார்கள்‌.

பள்ளி தொடங்குவதற்காக நான்‌ ஆவலோடு காத்திருந்தேன்‌.
என்னுடைய வேலையைத்‌ தொடங்கவும்‌ வகுப்பை நடத்தவும்‌
எனக்கு ஒரே ஆவல்‌; என்னுடைய புதிய திட்டத்தை நடைமுறைப்‌
படுத்த ஒரே துடிப்பு. வகுப்பில்‌ அமைதியையும்‌ ஒழுங்கையும்‌
நிலவச்‌ செய்ய எனக்கு ஆர்வம்‌. வகுப்பறைப்‌ போதனையைச்‌
சுவையுடையதாகச்‌ செய்யவும்‌ என்‌ மாணவர்களை என்‌ வழிக்குக்‌
கொண்டு வரவும்‌ மிகுந்த அவல்‌. என்னுடைய இதயம்‌ படபட
வென்று அடித்துக்‌ கொண்டிருந்தது.

மணி அடித்ததும்‌ பையன்கள்‌ வகுப்புக்குள்‌ நுழைந்தார்கள்‌.
தலைமை ஆசிரியர்‌ என்னை என்‌ வகுப்புக்கு அழைத்துச்‌ சென்று
மாணவர்களுக்கு அறிமுகம்‌ செய்து வைத்தார்‌.

'மாணவர்களே கேளுங்கள்‌. திரு. லட்சுமிராம்தான்‌ இன்று
முதல்‌ உங்கள்‌ வகுப்பின்‌ ஆசிரியர்‌. அவர்‌ சொன்னபடி கேட்க
வேண்டும்‌. குறும்புகள்‌, அழும்புகள்‌. செய்யக்கூடாது. ஜாக்கிரதை!'
என்றார்‌ அவர்‌.

அடுத்த பன்னிரண்டு மாதங்களுக்கு என்னிடம்‌ ஒப்படைக்கப்‌
பட்ட அந்தக்‌ குழந்தைகளை நான்‌ நோக்கினேன்‌. அவர்களில்‌
சிலர்‌ புன்னகை புரிவதையும்‌, சிலர்‌ ஒருவருக்கொருவர்‌ கண்ஜாடை
செய்து கொள்வதையும்‌, சிலர்‌ பிகுவாகத்‌ தலை அசைப்பதையும்‌
பார்த்துக்கொண்டேன்‌. ஓரிருவர்‌ அதிசயப்‌ பொருளைப்போல
என்னைக்‌ கேலியாக நோக்கினர்‌. மற்றையோர்‌ ஒன்றிலும்‌ சம்பந்த
மில்லாதவர்கள்‌ போல இருந்தனர்‌.

நான்‌ அவர்களைப்‌ பார்த்தேன்‌. 'இந்தக்‌ குழந்தைகளுக்குத்‌
தான்‌ நான்‌ கற்றுத்தர வேண்டும்‌. முற்றிலும்‌ புதிய குறும்புக்காரக்‌
கூட்டம்‌.' எனக்கு நானே சிந்தித்துக்‌ கொண்டேன்‌. எனக்குச்‌ சிறிது
நடுக்கம்தான்‌. ஆனால்‌ சமாளித்துக்‌ கொண்டேன்‌. 'ஒன்றும்‌
கவலைப்பட வேண்டியதில்லை. போகப்‌ போகச்‌ சரியாகிவிடும்‌'
என்று எனக்கு நானே கூறிக்‌ கொண்டேன்‌.

முந்தைய இரவு நான்‌ தயாரித்த குறிப்புகளைச்‌ சட்டைப்‌
பையிலிருந்து எடுத்தேன்‌. இன்று மேற்கொள்ள வேண்டிய
நடவடிக்கைகளின்‌ பட்டியலை ஒருமுறை பார்த்துக்‌ கொண்டேன்‌.

முதலில்‌ மெளன விளையாட்டு; அடுத்தது வகுப்பறையின்‌
சுத்தம்‌; அதை அடுத்து கூட்டுப்பாடல்‌. கடைசியாக மாணவர்‌
களுடன்‌ உரையாடல்‌.

'சரி. முதலில்‌ மெளன விளையாட்டு விளையாடலாம்‌. நான்‌
'ஓம்‌ சாந்தி' என்று சொல்வேன்‌. நீங்கள்‌ அனைவரும்‌ மெளனமாய்‌
இருக்க வேண்டும்‌. உடனே நான்‌ கதவைச்‌ சாத்திவிடுவேன்‌.
வகுப்பறை இருட்டாகிவிடும்‌. நாம்‌ அனைவரும்‌ மெளனமாக
இருப்பதால்‌, வெளியே நம்மைச்‌ சுற்றிக்‌ கேட்கும்‌ ஓசைகளைக்‌
கேட்கலாம்‌. பெரிய வேடிக்கையாக இருக்கும்‌. ஈக்கள்‌ நம்மைச்‌
சுற்றி ரீங்காரம்‌ செய்வதை நீங்கள்‌ கேட்கலாம்‌. ஏன்‌ நீங்கள்‌ சுவாசம்‌
செய்யும்‌ ஓசையைக்கூடக்‌ கேட்கலாம்‌. அதன்பிறகு நான்‌ ஒரு
பாட்டுப்‌ பாடுவேன்‌. நீங்கள்‌ கேட்டுக்‌ கொண்டிருப்பீர்கள்‌''
என்றேன்‌ நான்‌.

பேசி முடித்துவிட்டு விளையாட்டைத்‌ தொடங்கினேன்‌. 'ஓம்‌
சாந்தி' என்றேன்‌. ஆனால்‌ பையன்கள்‌ தொடர்ந்து பேசிக்‌
கொண்டே இருந்தார்கள்‌; ஒருவரை ஒருவர்‌ இடித்துத்‌ தள்ளி
னார்கள்‌. மீண்டும்‌ மீண்டும்‌ நான்‌ 'ஓம்‌ சாந்தி 'ஓம்‌ சாந்தி என்று
உச்சரித்தேன்‌. ஒரு பலனையும்‌ காணோம்‌. எனக்குச்‌ சிறிது சங்கடம்‌
உண்டாயிற்று. அவர்களைக்‌ கோபித்து ஒழுங்காக இருக்குமா,
கூச்சல்‌ இடவும்‌ முடியவில்லை.

![இந்தக்‌ குழந்தைகளுக்குத்தான்‌ நான்‌ கற்றுத்தரவேண்டும்‌. முற்றிலும்‌ புதிய குறும்புக்காரக்‌ கூட்டம்‌. எனக்குத்‌ சிறிது நடுக்கம்தான்‌.](https://i.postimg.cc/XJ5dk9H3/1.png)

அவர்களை அடித்து அடங்க வைக்கவும்‌ முடியவில்லை.
ஆகவே நான்‌ விளையாட்டைத்‌ தொடர்ந்தேன்‌. ஜன்னல்களின்‌
கதவுகளையும்‌, அறைக்‌ கதவையும்‌ மூடினேன்‌. வகுப்பறை இப்‌
பொழுது இருட்டாக இருந்தது. மாணவர்கள்‌ தங்கள்‌ சொந்த
விளையாட்டைத்‌ தொடங்கி விட்டார்கள்‌. சிலர்‌ தாழ்ந்த குரலில்‌
ஒரு ஹும்காரம்‌ செய்தார்கள்‌; சிலர்‌ பூனைகளைப்போல்‌ ஒலி
யெழுப்பத்‌ தொடங்கினார்கள்‌; சிலர்‌ பாதங்களைத்‌ தரையில்‌ தட்டி
ஓசையெழுப்பினார்கள்‌. ஒரு பையன்‌ கை தட்டினான்‌. உடனே
மற்றவர்களும்‌ சேர்ந்து கொண்டார்கள்‌. மற்றொருவன்‌ சிரித்தான்‌;
வகுப்பு முழுவதும்‌ அவனைத்‌ தொடர்ந்து சிரித்தது.

எனக்கு ஏற்பட்ட வெட்கத்தில்‌ என்‌ முகம்‌ வெளுத்தது.
எல்லாக்‌ கதவுகளையும்‌ திறந்துவிட்டு, சிறிது நேரம்‌ வகுப்பறையை
விட்டு வெளியே வந்தேன்‌. மறுபடியும்‌ நான்‌ வகுப்பறைக்குள்‌
எல்லாக்‌ கதவுகளையும்‌ திறந்துவிட்டு, சிறிது நேரம்‌ வகுப்பறையை
விட்டு வெளியே வந்தேன்‌. மறுபடியும்‌ நான்‌ வகுப்பறைக்குள்‌
நுழைந்தபொழுது, வகுப்பறை முழுவதிலும்‌ ஒரே களேபரம்‌.
குழந்தைகள்‌ ஒருவரைஒருவர்‌ பார்த்து 'ஓம்‌ சாந்தி' என்று என்னைப்‌
போன்ற குரலில்‌ சொல்லிக்‌ கொண்டார்கள்‌. சிலர்‌ ஜன்னல்களின்‌
கதவுகளைத்‌ தாழிட்டுக்‌ கொண்டிருந்தார்கள்‌.

'என்னுடைய பாடக்‌ குறிப்புகள்‌ நடைமுறைக்கு ஒத்து
வருவதாக ஆகிவிட்டன என்று நான்‌ நினைத்தேன்‌. வீட்டில்‌ பாடக்‌
குறிப்புகளைத்‌ தயாரிப்பதும்‌, பாடம்‌ நடத்துவதாகக்‌ கற்பனை
செய்து கொள்வதும்‌ மிகவும்‌ எளிய காரியங்கள்‌. நடைமுறையில்‌
அது ஒரு கடினமான காரியம்‌. இந்த நிலைமையில்‌, சப்தம்‌ அலங்‌
கோலம்‌ ஆகிய சூழ்நிலைகளிலேயே ஆரம்பத்திலிருந்தே வளர்க்கப்‌
பட்ட குழந்தைகளின்‌ இந்தக்‌ கூட்டத்தில்‌ மெளன விளை
யாட்டைப்‌ பற்றிப்‌ பேசுவது அபத்தம்‌. நான்‌ எங்கே தவறு
செய்தேனோ அங்கிருந்து நான்‌ மறுபடியும்‌ புதிதாக இப்பொழுது
ஆரம்பிக்க வேண்டும்‌. முதல்‌ அடி எடுத்து வைத்தவுடனேயே நான்‌
சறுக்கிவிட்டது ஒருவகையில்‌ நல்லதாயிற்று. நாளை நான்‌ வேறு
ஒரு அணுகுமுறையைப்‌ பின்பற்றிப்‌ பார்ப்பேன்‌.

'மாணவர்களே ! இனிமேல்‌ இன்றைக்கு வகுப்புகள்‌ இல்லை.
நாம்‌ நாளை சந்திப்போம்‌. இன்று உங்களுக்கு ஓய்வு' என்று நான்‌
அறிவித்தேன்‌. 'ஓய்வு' என்ற வார்த்தையைக்‌ கேட்டதுமே,
பையன்கள்‌ 'விடுமுறை' என்று கூச்சல்‌ இட்டுக்கொண்டே
வகுப்பை விட்டு வெளியே ஓடினார்கள்‌. அவர்கள்‌ குதியாட்டம்‌
போட்டுக்‌ கொண்டு ஓடியதும்‌ பெருங்கூச்சலிட்டதும்‌, மற்ற வகுப்பு
மாணவர்களையும்‌ ஆசிரியர்களையும்‌ என்ன நடந்தது என்று
திகைக்க வைத்தது. தலைமை ஆரியர்‌ தம்‌ அறைவிட்டு வெளியே
வந்து என்னைப்‌ பார்த்தார்‌. 'என்ன தைரியம்‌? எப்படி நீங்கள்‌
மாணவர்களுக்கு விடுமுறை தரலாம்‌? பள்ளி விடுவதற்கு இன்னும்‌
இரண்டு மணிநேரம்‌ உள்ளதே' என்று அவர்‌ சிடுசிடுப்பாகக்‌
கூறினார்‌. அவருக்கு ஒரே கோபம்‌.

'மாணவர்கள்‌ இன்று எதையும்‌ கிரகிக்கும்‌ மனநிலையில்‌
இல்லை. அவர்கள்‌ துறுதுறுவென்று இருந்தார்கள்‌. மெளனவிளை
யாட்டின்பொழுது நான்‌ இதைக்‌ கவனித்தேன்‌' என்றேன்‌ நான்‌.

'அனுமதியின்றி மாணவர்களை விட்டுவிடக்கூடாது' என்று
தலைமை ஆசிரியர்‌ கண்டிப்பான குரலில்‌ கூறினார்‌. 'ஒரு வகுப்பில்‌
மாணவர்களை விட்டுவிட்டால்‌, அடுத்த வகுப்பு மாணவர்கள்‌
எல்லாம்‌ பாதிக்கப்படுவார்கள்‌. படிக்கவும்‌ மாட்டார்கள்‌. இப்படிப்‌
பட்ட பரிசோதனைகளை எல்லாம்‌ அனுமதிக்க முடியாது' என்று
கூறிவிட்டு, 'மாணவர்களின்‌ கிரகிக்கும்‌ மனோநிலைபற்றிய உங்கள்‌
நவீன தத்துவங்களையெல்லாம்‌ மூட்டைகட்டி வையுங்கள்‌. மெளன
விளையாட்டெல்லாம்‌ மான்டிசோரி பள்ளிகளுக்குப்‌ பொருத்தமாக
இருக்கலாம்‌. இம்மாதிரி ஆரம்பப்‌ பள்ளிகளில்‌ பளார்‌ என்று ஒரு
அறை. மாணவர்களின்‌ பேச்சு மூச்சு இருக்காது. மற்ற ஆசிரியர்கள்‌
எப்படிப்‌ பாடம்‌ நடத்துகிறார்களோ அப்படியே நீங்களும்‌
நடத்துங்கள்‌. அப்பொழுதுதான்‌ ஆண்டிறுதித்‌ தேர்வில்‌ நல்ல
முடிவுகளை எதிர்பார்க்கலாம்‌. ஏற்கெனவே ஒருநாள்‌ பாடத்தை
இழந்துவிட்டு முட்டாள்‌ பட்டம்‌ கட்டிக்‌ கொண்டீர்கள்‌' என்று
ஏளனத்தோடு கூறினார்‌.

தலைமை ஆதிரியரைக்‌ கண்டு நான்‌ வருத்தம்‌ அடைந்தேன்‌.
'ஐயா! பாடம்‌ சொல்லிக்‌ கொடுக்கும்பொழுது மாணவர்களை
அடிப்பதே ஒவ்வொரு ஆசிரியருக்கும்‌ வழக்கம்‌. இதன்‌ விளைவாக
மாணவர்கள்‌ 'ஆபாசமாகவும்‌ அடங்காப்பிடாரிகளாகவும்‌, அமைதி
யற்றவர்களாகவும்‌, சலசலப்புடனும்‌ இருக்கிறார்கள்‌. இங்கே நான்கு
வருடம்‌ படித்த பிறகு பையன்கள்‌, ஆசிரியர்களைப்‌ பார்த்துக்‌
கூச்சலிடவும்‌, உஸ்‌ என்ற ஒலி எழுப்பவும்‌ கைதட்டவும்‌, கால்களை
உதைக்கவும்தான்‌ கற்றுக்‌ கொண்டிருக்கிறார்கள்‌. அவர்களுக்குப்‌
பள்ளிக்கூடத்தின்‌ மேலேயே வெறுப்பு. ஒருநாள்‌ வகுப்பு இல்லை
என்றவுடன்‌ மாணவர்கள்‌ எவ்வளவு சந்தோஷமாக ஓடினார்கள்‌
பார்த்தீர்களா ?' இவ்வுண்மையைத்‌ தலைமையாசிரியரால்‌ மறுக்க
இயலவில்லை 'அப்படியா? நல்லது நீங்கள்‌ இதற்கு என்னதான்‌
செய்கிறீர்கள்‌ என்று பார்ப்போம்‌' என்று கூறினார்‌.

**3**

நான்‌ சிறிது கவலையோடு வீடு திரும்பினேன்‌.
'நாம்‌ மேற்கொண்ட பணி மிகவும்‌ கடினமானது' என்று
எனக்கு நானே கூறிக்கொண்டு அமர்ந்தேன்‌. 'உண்மையில்‌ இது
ஒரு கடுமையான பரிசோதனையாக இருக்கும்‌. இருக்கட்டும்‌
இருக்கட்டும்‌. நான்‌ தளர்ந்துவிட மாட்டேன்‌. மெளன விளை
யாட்டை இப்படி விளையாடக்‌ கூடாது என்று எனக்குத்‌ தெரிந்‌
திருக்க வேண்டும்‌. மான்டிசோரி பள்ளிகளில்‌ விளையாட்டைத்‌
தொடங்குவதற்கு முன்னர்‌ நிறைய ஆயத்தப்பணிகள்‌ செய்யப்படு
கின்றன. நான்‌ ஒரு முட்டாள்‌. முதல்‌ நாளே இதை ஆரம்பித்து
விட்டேனே! என்‌ மாணவர்களைப்‌ பற்றி முதலில்‌ அறிந்து
கொண்டிருக்க வேண்டும்‌; எங்களுக்கிடையில்‌ பரஸ்பரத்‌ தொடர்பு
ஏற்படுத்தியிருக்க வேண்டும்‌. அப்பொழுதுதான்‌ அவர்கள்‌ நான்‌
சொல்வதைக்‌ கேட்பார்கள்‌. என்‌ சொற்படியும்‌ நடப்பார்கள்‌. இந்தப்‌
பையன்களுக்கோ, பள்ளிக்கூடத்தைப்‌ பிடிக்கவில்லை; அவர்‌
களுக்குத்‌ தேவை விடுமுறை. இவர்களுக்கிடையே பணிபுரிவது
எளிதான காரியம்‌ அல்ல.'

மறுநாளைக்குரிய பணித்திட்டத்தைத்‌ தயாரித்த பின்னரே
நான்‌ படுக்கைக்குச்‌ சென்றேன்‌. அன்று நடந்தவற்றையும்‌ மறு
நாளைய பணியையும்‌ பற்றிக்‌ கனவு கண்டுகொண்டே அன்றைய
இரவைக்‌ கழித்தேன்‌.

மறுநாள்‌ பள்ளிக்‌ கதவுகள்‌ திறக்கும்பொழுது நான்‌ பள்ளியில்‌
இருந்தேன்‌. பையன்கள்‌ என்னைச்‌ சூழ்ந்துகொண்டார்கள்‌. 'ஐயா !
இன்றைக்கும்‌ விடுமுறை விட்டு விடுங்கள்‌. இன்றும்‌ நேற்றைப்‌
போல்‌ விடுமுறை வழங்குங்கள்‌ ஐயா' என்று மாணவர்கள்‌ கோஷம்‌
போட்டனர்‌.

'நல்லது. இன்றும்‌ நான்‌ உங்களை விட்டுவிடுகிறேன்‌. ஆனால்‌
முழுநாளும்‌ இல்லை. இரண்டு மணிநேரம்‌ மட்டும்தான்‌. அதற்கு
முன்‌ நான்‌ சொல்லும்‌ கதையைக்‌ கேட்க வேண்டும்‌. அதன்பிறகு
மற்ற விஷயங்களைக்‌ கவனிப்போம்‌.'

நான்‌ ஆரம்பித்தேன்‌. 'முன்னொரு காலத்தில்‌ ஓர்‌
அரசன்‌ இருந்தான்‌. அவனுக்கு ஏழு மனைவிமார்கள்‌. ராஜாவின்‌
ஒவ்வொரு மனைவிக்கும்‌ ஒரு இளவரசனும்‌ இளவரசியும்‌...

கதையைக்‌ கேட்பதற்காகப்‌ பையன்கள்‌ என்னைச்‌ சுற்றி
உட்கார்ந்து கொண்டார்கள்‌. கொஞ்சம்‌ சலசலப்பும்‌, நெருக்கத்‌
தள்ளுவதும்‌ இருந்தன. ஆகவே 'மாணவர்களே! இது சரியல்ல.
என்னைச்‌ சுற்றி ஒழுங்காக உட்காருங்கள்‌' என்று கூறினேன்‌.
இதனால்‌ கொஞ்சம்‌ ஒழுங்கு ஏற்பட்டது. 'ஐயா, கதையைத்‌
தொடருங்கள்‌. அடுத்த என்ன நிகழ்ந்தது?' என்று கேட்டார்கள்‌.
இளவரசிக்கும்‌ சொந்தமாக ஒரு அரண்மனை. 'ஒவ்வொரு அரண்‌
யின்‌ தோட்டத்திலும்‌ ஏழு முத்துக்‌ காய்க்கும் மரங்கள்‌...

மாணவர்கள்‌ ஆடாமல்‌ அசையாமல்‌ கூர்ந்து கேட்டுக்‌
கொண்டிருந்தார்கள்‌. வகுப்பு முழுவதும்‌ ஒரே அமைதி. எங்கும்‌
சத்தமோ அசைவோ இல்லை. வகுப்பின்‌ நிசப்தத்தைப்‌ பார்த்த
தலைமைஆசிரியர்‌ அங்கு என்ன நடக்கிறது என்று பார்க்க வந்து
விட்டார்‌. அவருக்கு ஒரே ஆச்சரியம்‌. 'நீங்கள்‌ கதை சொல்‌
கிறீர்களா ?' என்று அவர்‌ என்னைப்‌ பார்த்துக்‌ கேட்டார்‌.

'ஆம்‌. ஒரு கதையும்‌, ஒரு புதுவிதமான மெளன விளை
யாட்டும்‌' என்றேன்‌ நான்‌.

தலைமைஆசிரியர்‌ திரும்பிச்‌ சென்றார்‌. நான்‌ கதையைத்‌
தொடர்ந்தேன்‌. அடுத்த வகுப்பறையில்‌ ஏதோ ஒரு சத்தம்‌. என்‌
பையன்களை அதைக்‌ கவனிக்கச்‌ சொன்னேன்‌. 'பார்த்தர்களா?
இந்தச்‌ சப்தம்‌ நமக்கு எவ்வளவு இடையூறு செய்கிறது?' என்றேன்‌.
எல்லா மாணவர்களும்‌ அதை ஆமோதித்தார்கள்‌.

பாதிக்கதையில்‌ நான்‌ நிறுத்திக்‌ கொண்டேன்‌. 'மாணவர்களே !
இப்பொழுது சொல்லுங்கள்‌ உங்களுக்கு விடுமுறை வெண்டு
மானால்‌ இங்கே நிறுத்திக்‌ கொள்வோம்‌. இல்லையென்றால்‌
கதையைத்‌ தொடர்வோம்‌' என்றேன்‌ நான்‌.

'ஐயா! ஐயா! தயவு செய்து கதையைத்‌ தொடருங்கள்‌. விடு
முறை வேண்டாம்‌' தனித்தனியே ஒவ்வொருவரும்‌ கூறினார்கள்‌.

'நல்லது. அப்படியானால்‌ கதையைத்‌ தொடருவோம்‌. ஆனால்‌

![மாணவர்கள்‌ ஆடாமல்‌ அசையாமல்‌ கூர்ந்து கேட்டார்கள்‌. வகுப்பு முழுவதும் ஒரே அமைதி. எங்கும் சத்தமோ அசைவோ இல்லை.](https://i.postimg.cc/NF7XWBvz/2.png)

முதலில்‌ நாம்‌ சிறிது கலந்து பேசுவோம்‌. அப்புறம்‌ இன்று முழுவதும்‌
கதையைக்‌ கேட்போம்‌.'

ஒரு பையன்‌ இடைமறித்தான்‌; 'கலந்து பேசுவதை நாளைக்கு
வைத்துக்‌ கொள்வோம்‌. இன்றைக்குக்‌ கதையை மட்டும்‌ கேட்போம்‌.
கதையைக்‌ கடைசிவரை கேட்டு முடித்து விடுவோம்‌.'

'கதை மிகவும்‌ நீளமானது; நான்கு நாட்களுக்குத்‌ தொடரும்‌'
என்றேன்‌ நான்‌.

'ஓ! அப்படியா? அவ்வளவு நீளமா. மிகவும்‌ சுவாரஸ்யமாக
இருக்கும்‌!' என்று அனைவரும்‌ ஆச்சரியத்தோடு கூறினார்கள்‌.

நான்‌ வகுப்பின்‌ வருகைப்‌ பட்டியலை எடுத்து மாணவர்‌
களின்‌ பெயர்களை எழுதினேன்‌. எல்லாருடைய பெயர்களையும்‌
எழுதியபின்‌ அவர்களின்‌ வருகையைக்‌ குறித்தேன்‌. எல்லாம்‌
விரைவாகவும்‌ ஒழுங்காகவும்‌ நடைபெற்றது.

மாணவர்களே! நாள்தோறும்‌ முதலில்‌ வருகையைக்‌
குறிப்போம்‌. அப்புறம்‌ கதை' என்றேன்‌.

கதையைத்‌ தொடர்ந்தேன்‌. கடைசி மணி அடிக்கும்வரை
கதை தொடர்ந்தது. அன்றையதினம்‌ பள்ளி முடிவடைந்தது.

பள்ளி நேரம்‌ முடிந்தாலும்‌ கதை முடியும்‌ வரை மாணவர்கள்‌
காத்திருந்து கேட்க விரும்பினார்கள்‌. 'இன்றைக்குப்‌ போதும்‌.
கதையை மீண்டும்‌ நாளை தொடர்வோம்‌. அதற்கு முன்னர்‌
மற்றொரு விஷயத்தை முடிவு செய்ய வேண்டும்‌. நாளைக்கு
உங்களுக்கு விடுமுறை வேண்டுமா? அல்லது கதை வேண்டுமா ?'
என்று கேட்டேன்‌.

'கதை. கதை.' வகுப்பு முழுவதும்‌ ஒரே குரலில்‌ கூவியது.
வகுப்பறையை விட்டு மாணவர்கள்‌ வெளியே செல்லும்பொழுது,
வராந்தாக்களில்‌ 'கதை' என்ற சொல்‌ எதிரொலித்தது.

ஆண்டவனுக்கு நன்றி! இன்றைய தினத்தைக்‌ காப்பாற்றி
விட்டேன்‌. கதை என்பது ஒரு அற்புதத்தைச்‌ செய்கிறது. இது
முற்றிலும்‌ உண்மை.

**4**

மறுநாள்‌, நான்‌ வகுப்பில்‌ நுழைந்ததும்‌ பையன்கள்‌ என்னைச்‌
சூழ்ந்து கொண்டார்கள்‌. எல்லார்‌ முகங்களிலும்‌ புன்முறுவல்‌.
கதையை ஆரம்பிக்கும்படி கெஞ்சினார்கள்‌.

'முதலில்‌ வருகைப்‌ பதிவு' என்று நான்‌ ஞாபகப்படுத்தினேன்‌.
'அதன்பிறகு சிறிது உரையாடல்‌. அடுத்து கதை.' என்‌ சட்டைப்‌
பையிலிருந்து ஒரு சாக்பீசை எடுத்துத்‌ தரையில்‌ ஒரு பெரிய வட்டம்‌
போட்டேன்‌. 'ஒவ்வொரு நாளும்‌ இந்த வட்டத்தைச்‌ சுற்றி
உட்காருங்கள்‌' என்று சொல்லிக்‌ கொண்டே நானும்‌ உட்கார்ந்தேன்‌.

'இந்தப்‌ பக்கம்‌. உங்களுக்குக்‌ கதைசொல்ல நான்‌ இந்தப்‌ பக்கம்‌
உட்கார்ந்து கொள்வேன்‌' என்றேன்‌.

பையன்கள்‌ உட்கார்ந்தார்கள்‌. நான்‌ வருகையைப்‌ பதிந்து
விட்டுக்‌ கதையைச்‌ சொல்ல ஆரம்பித்தேன்‌. அவர்கள்‌ நன்றாகக்‌
கதை கேட்கும்‌ மனோபாவத்துடன்‌ இருந்தார்கள்‌. மந்திரத்தால்‌
மயங்கியவர்கள்‌ போல கதையைக்‌ கேட்டார்கள்‌. ஒரு கட்டத்தில்‌
நான்‌ கதையை நிறுத்திவிட்டு, 'கதை உங்களுக்குப்‌ பிடித்திருக்‌
கிறதா?' என்று கேட்டேன்‌.

'பிடித்திருக்கிறது. மிகவும்‌ பிடித்திருக்கிறது' என்று எல்லாரும்‌
ஒரே குரலில்‌ கூறினார்கள்‌.

'கதை கேட்க உங்களுக்குப்‌ பிடிக்கிறது. ஒரு கதையைப்‌ படிக்க
விருப்பமா?' என்று கேட்டேன்‌.

'படிக்கவும்‌ விருப்பம்தான்‌. ஆனால்‌ கதைப்புத்தகங்கள்‌
எங்கே?' என்று அவர்கள்‌ கேட்டார்கள்‌.

'சரி. நான்‌ கதைப்புத்தகங்கள்‌ கொண்டுவந்தால்‌, நீங்கள்‌
படிப்பீர்களா ?' என்று கேட்டேன்‌.

'ஓ! நிச்சயமாக!'

'ஆனால்‌ நீங்கள்‌ கதை சொல்லவும்‌ வேண்டும்‌. நாங்கள்‌ கதை
படித்தால்‌ மட்டும்‌. போதாது' என்று கெட்டிக்காரன்‌ ஒருவன்‌
இடைமறித்தான்‌.

'ரொம்ப சரி' என்று சொல்லிவிட்டு மேலே கதையைத்‌
தொடர்ந்தேன்‌.

மணி அடித்தது. பையன்கள்‌ எல்லாரும்‌ என்னையே சூழ்ந்து
கொண்டிருந்தார்கள்‌. சிலர்‌ என்னை அன்போடு பார்த்தார்கள்‌.
சிலர்‌ என்‌ கையைத்‌ தொட முயன்றார்கள்‌. வேறு சிலர்‌ மந்திரத்தால்‌
கட்டுண்டவர்கள்‌ போல்‌ நின்றார்கள்‌.

'வெளியே போகலாம்‌. பள்ளி முடிந்துவிட்டது. எல்லாரும்‌
வெளியில்‌ செல்லுங்கள்‌' என்றேன்‌ நான்‌.

'போக மாட்டோம்‌. நீங்கள்‌ மட்டும்‌ கதையைத்‌ தொடர்வ
தானால்‌ மாலை எவ்வளவு நேரமானாலும்‌ நாங்கள்‌ இருப்போம்‌'
என்று ஒரு சிலர்‌ கூவினார்கள்‌.

நான்‌ அவர்களை அனுப்பி வைத்தேன்‌. மற்ற ஆசிரியர்கள்‌
என்னிடம்‌ வந்தார்கள்‌. ஒருவர்‌ கூறினார்‌. 'நீங்கள்‌ ஓர்‌ அதிசயத்தை
நிகழ்த்தி விட்டீர்கள்‌! எங்கள்‌ பையன்களும்‌ கதைகள்‌ கேட்கி
றார்கள்‌. பாட போதனைகளை அவர்கள்‌ கவனித்துக்‌ கேட்ப
ல்லை: உங்கள்‌ கதையை கேட்க வகுப்புக்கு வர அனுமதி
கேட்கிறார்கள்‌; இல்லாவிட்டால்‌ எங்களைக்‌ கதை சொல்லச்‌
சொல்கிறார்கள்‌.'

'அப்படியானால்‌ நீங்களும்‌ ஒரு கதையைச்‌ சொல்லுங்கள்‌'
என்றேன்‌ நான்‌.

'ஆனால்‌ யாருக்குக்‌ கதை சொல்லத்‌ தெரியும்‌? அவர்களுக்கு
பிடித்த மாதிரி ஒரு கதைகூட எங்களுக்குத்‌ தெரியாது.'
நான்‌ புன்னகை புரிந்தேன்‌.

**5**

அடுத்த நாள்‌ ஞாயிற்றுக்‌ கிழமை. நான்‌ கல்வி அதிகாரியைச்‌
சந்தித்தேன்‌. 'லட்சுமிராம்‌ நீ வகுப்பு முழுவதும்‌ கதை சொல்லிக்‌
கொண்டே இருக்கிறாயாமே? தலைமை ஆசிரியர்‌ சொல்கிறார்‌.'

'உண்மைதான்‌. கதை சொல்வது தற்போதைய திட்டம்‌.'

'ஆனால்‌, எப்பொழுது உன்‌ பரிசோதனையை ஆரம்பிக்கப்‌
போகிறாய்‌? விதிக்கப்பட்ட பாடங்களை உன்னால்‌ எப்படி முடிக்க
முடியும்‌?'

'ஐயா! பரிசோதனை ஏற்கெனவே தொடங்கிவிட்டது.
மாணவர்களுக்கும்‌ ஆசிரியர்களுக்கும்‌ இடையில்‌ நெருக்கம்‌
உண்டாக, கதை என்பது ஒரு மந்திர மாத்திரை என்பதை நான்‌
என்‌ சொந்த அனுபவத்தில்‌ கண்டேன்‌. நான்‌ கதை சொல்ல ஆரம்‌
பித்தது முதல்‌, நான்‌ சொல்வதைக்‌ கேட்க விரும்பாத மாணவர்கள்‌,
சத்தம்‌ போட்டும்‌, பூனைகள்போல்‌ கத்தியும்‌ முதல்நாள்‌ என்னை
நிதானம்‌ இழக்கச்‌ செய்த அதே மாணவர்கள்‌ முற்றிலும்‌ அடங்கிப்‌
போனார்கள்‌. இப்பொழுதெல்லாம்‌ அவர்களுக்கு என்மேல்‌
தனிப்பிரியம்‌. நான்‌ சொல்வதைக்‌ கேட்கிறார்கள்‌. நான்‌ குறிக்கும்‌
இடத்தில்‌ உட்காருகிறார்கள்‌. அவர்களை அமைதிப்படுத்த நான்‌
சத்தம்‌ போடவேண்டியதில்லை. பள்ளி முடிந்த பிறகும்கூட
அவர்கள்‌ வீட்டுக்குச்‌ செல்ல விரும்புவதில்லை.'

'சரி. சரி. நீ சொல்வது எனக்குப்‌ புரிகிறது. உன்னுடைய
புதிய போதனை முறையை எப்பொழுது ஆரம்பிக்கப்‌ போகிறாய்‌?'

'நல்லது ஐயா. இதுவேதான்‌ புதிய போதனைமுறை. கதை
கூறுவதன்மூலம்‌ நான்‌ அவர்கள்‌ ஒழுங்காக நடந்து கொள்ளக்‌
கற்பிக்கிறேன்‌. அவர்கள்‌ நன்னடத்தையை இதன்மூலம்‌ கற்றுக்‌
கொள்ளப்‌ பழக்கப்படுத்துகிறேன்‌. அவர்களுக்கு இலக்கிய அறிவும்‌
மொழித்திறனும்‌ இதன்மூலம்‌ புகட்டப்படுகின்றன. இனி அவர்‌
களுக்கு மற்றப்£டங்களும்‌ இப்படியே போதிக்கப்படும்‌'

'ஆண்டு முழுவதும்‌ கதை சொல்லியே கழித்துவிடாமல்‌
பார்த்துக்‌ கொள்ளும்‌' என்றார்‌ கல்வி அதிகாரி.

**6**

மாணவர்கள்‌ வழக்கம்போல்‌ கதை கேட்பதற்காக வட்டமாக
உட்கார்ந்திருந்தார்கள்‌. நான்‌ கரும்பலகையில்‌ கீழ்க்கண்டவாறு
எழுதினேன்‌: அ. வருகைப்‌ பதிவு, ஆ. உரையாடல்‌, இ. கதை.

வருகைப்‌ பதிவுக்குப்‌ பின்‌ நான்‌ அவர்களிடம்‌ 'மாணவர்‌
களே! எங்கே உங்கள்‌ நகங்களைப்‌ பார்க்கலாம்‌. ஒவ்வொருவராக
எழுந்து நின்று கைகளை நீட்டுங்கள்‌. நான்‌ பார்க்கிறேன்‌' என்றேன்‌.

நகங்கள்‌ நீண்டு வளர்ந்து அழுக்கடைந்திருந்தன. 'இப்போது
உங்கள்‌ குல்லாய்களை எடுங்கள்‌' என்றேன்‌. குல்லாய்கள்‌ அழுக்‌
கடைந்தும்‌ கிழிந்தும்‌ காணப்பட்டன.

பையன்கள்‌ தங்கள்‌ குல்லாய்களைப்‌ பார்த்தார்கள்‌.

'உங்கள்‌ பொத்தான்களைப்‌ பாருங்கள்‌' என்று நான்‌
தொடர்ந்தேன்‌. 'அவை சரியாக இருக்கின்றனவா ?'

அவர்கள்‌ தங்கள்‌ உடைகளைப்‌ பார்த்தார்கள்‌. சிலரிடம்‌
மட்டுமே எல்லாப்‌ பொத்தான்களும்‌ இருந்தன.

'இப்போதைக்கு இது போதும்‌. கதைக்கு நேரமாகிறது'
என்றேன்‌.

நான்‌ கதையை ஆரம்பித்தேன்‌. ஒரு பையன்‌ எழுந்து நின்றான்‌.

'ஐயா, நீங்கள்‌ எங்களுக்குக்‌ கொடுக்கப்‌ போவதாகச்‌ சொன்ன
கதைப்‌ புத்தகங்கள்‌ என்ன ஆயின ?' என்றான்‌.

'இன்னும்‌ ஓரிரண்டு நாட்களில்‌ புத்தகங்களைத்‌ தருவேன்‌.
இந்தப்‌ புத்தகங்களைப்‌ படிக்க விருப்பம்‌ உள்ளவர்கள்‌ கைகளை
உயர்த்துங்கள்‌' என்றேன்‌.

எல்லாருடைய கைகளும்‌ உயர்ந்தன.

'இப்பொழுது, இதுவரை நீங்கள்‌ படித்துள்ள கதைப்‌ புத்தகங்‌
களின்‌ பெயர்களைச்‌ சொல்லுங்கள்‌' என்றேன்‌.

ஓரிரு பையன்கள்‌ மட்டும்‌ ஒன்றோ இரண்டோ கதைப்‌
புத்தகங்கள்‌ படித்திருந்தார்கள்‌. அவர்கள்‌ அனைவரும்‌ நான்காம்‌
வகுப்பு மாணவர்கள்‌. ஆனால்‌ ஒருவர்கூடப்‌ பாடப்புத்தகங்களைத்‌
தவிர வேறு புத்தகங்களைப்‌ படித்ததே இல்லை.

'நீங்கள்‌ வார, மாத இதழ்கள்‌ ஏதாவது படிக்கிறீர்களா ?' என்று
கேட்டேன்‌.

'நாங்கள்‌ பாலமித்ரா படிக்கிறோம்‌' என்று இரண்டே
மாணவர்கள்‌ கூறினர்‌.

'நல்லது. நாம்‌ கதைப்புத்தகங்கள்‌ வரவழைப்போம்‌. நீங்கள்‌
அவற்றைப்‌ படிக்கலாம்‌. உங்களுக்கு திருப்தி ஏற்படும்‌ வரை படிப்‌
பதற்கான புத்தகங்கள்‌ நமக்குக்‌ கிடைக்கும்‌' என்றேன்‌ நான்‌.
அவர்களுக்கு மிகுந்த சந்தோஷம்‌ ஏற்பட்டதைப்போல்‌
தோன்றியது.

நான்‌ கதையைத்‌ தொடர்ந்தேன்‌. மாலையில்‌ மணி அடித்தது.
பள்ளி முடிந்தது. 'நீங்கள்‌ வீட்டிற்குப்‌ போகும்‌ முன்‌ ஒரு விஷயம்‌
சொல்லப்போகிறேன்‌. உட்கார்ந்து கேளுங்கள்‌' என்றேன்‌ நான்‌.
அவர்களிடம்‌ நகங்களை வெட்டச்‌ சொன்னேன்‌. 'முடியுமானால்‌
நீங்களே வெட்டிக்‌ கொள்ளுங்கள்‌. இல்லாவிட்டால்‌ உங்கள்‌ பெற்‌
றோர்களின்‌ உதவியை நாடுங்கள்‌. இல்லாவிட்டால்‌ நாவிதரிடம்‌
வெட்டிக்‌ கொள்ளுங்கள்‌.'

ஒரு பையன்‌ 'நான்‌ இப்பொழுதே நகங்களை வெட்டிக்‌
கொள்கிறேன்‌. என்‌ பல்லாலேயே கடித்து எடுத்து விடுவேன்‌'
என்றான்‌.

'இல்லை. இல்லை. நகம்வெட்டி அல்லது கத்திரிக்கோலைத்‌
தான்‌ நீ உபயோகப்படுத்த வேண்டும்‌' என்று கூறிவிட்டு வகுப்பு
முழுவதையும்‌ பார்த்து, 'சிறிது வேடிக்கை பார்ப்போமா?' என்றேன்‌.

அவர்களுக்கு ஒன்றும்‌ விளங்கவில்லை. 'நீங்கள்‌ குல்லாய்‌
அணியாமல்‌ பள்ளிக்கு வரலாம்‌ என்று நான்‌ கருதுகிறேன்‌.
அழுக்குக்‌ குல்லாய்களை ஏன்‌ அணிய வேண்டும்‌? மேலும்‌
குல்லாய்‌ அணிவதால்‌ என்ன பயன்‌?' என்று கேட்டேன்‌.

அவர்கள்‌ சிரிக்க ஆரம்பித்தார்கள்‌. 'தலையில்‌ ஒன்றும்‌ அணி
யாமல்‌ பள்ளிக்கு வர முடியாது. தலைமைஆசிரியர்‌ கோபிப்பார்‌'
என்றார்கள்‌.

'சரி. நான்‌ நாளைக்குத்‌ தலையில்‌ ஒன்றும்‌ அணியாமல்‌
வருவேன்‌, நீங்களும்‌ அப்படியே செய்வீர்களா?' என்றேன்‌.

அவர்களுக்குச்‌ சந்தேகம்‌.

'எங்கள்‌ பெற்றோர்கள்‌ அனுமதிக்காவிட்டால்‌ என்ன
செய்வது?'

'குல்லாய்‌ என்பது ஒரு தேவையற்ற சுமை என்று அவர்‌
களுக்குச்‌ சொல்லுங்கள்‌. மேலும்‌, இந்தக்‌ குல்லாய்கள்‌ கிழிந்தும்‌
அழுக்காகவும்‌ இருக்கின்றன. அழுக்கான குல்லாய்களை
அணிவதைவிட ஒன்றும்‌ அணியாமல்‌ இருப்பதே மேல்‌.
இல்லையா? அப்புறம்‌, இல்லாத பொத்தான்களைத்‌ தைக்கச்‌
சொல்லுங்கள்‌. பொத்தான்கள்‌ இல்லாத உடைகள்‌ ஆபாசமாக
இருக்கின்றன அல்லவா?'

இவ்வாறு கூறியது வீடு செல்லும்பொழுதே அவர்களைச்‌ சிந்திக்க வைத்தது.

தலைமைஆசிரியர்‌ என்னைக்‌ கூப்பிட்டனுப்பினார்‌. 'திரு.
லட்சுமிராம்‌, நீங்கள்‌ பிரச்சினைகளை உண்டாக்குகிறீர்கள்‌.
இம்மாதிரி வேண்டாத விஷயங்களில்‌ எல்லாம்‌ நீங்கள்‌ ஏன்‌
ஈடுபடுகிறீர்கள்‌. நகங்களை வெட்டுவதும்‌, பொத்தான்களைத்‌
தைப்பதும்‌... உங்கள்‌ புதிய போதனை முறையைப்‌ பின்பற்ற வேண்டியது தானே. அதற்காகத்தானே நீங்கள் இங்கு வந்தீர்கள்.
நகங்களை வெட்டுவதும்‌, பொத்தான்களைத்‌ தைப்புதும்‌ பெற்றோர்‌
களின்‌ வேலை. பள்ளிக்‌ கூடத்தின்‌ வேலை அல்ல. நாம்‌ ஏன்‌
அதைப்பற்றிக்‌ கவலைப்படவேண்டும்‌. மேலும்‌, பையன்கள்‌
குல்லாய்‌ அணியாமல்‌ வெறும்‌ தலையோடு பள்ளிக்கு வர
முடியாது. அது தரக்குறைவானது. அதற்குக்‌ கல்வித்துறையின்‌
அனுமதி வேண்டும்‌.'

'ஐயா ! இதுதான்‌ புதிய அணுகுமுறை. இவைதான்‌ கல்வியில்‌
பின்பற்றப்பட வேண்டிய புதிய முறைகள்‌. அழுக்கு உடை
அணிந்த, ஒழுங்கனமான பையன்களுக்குக்‌ கற்பிக்கப்படவேண்டிய
முதல்‌ பாடம்‌ என்னவாக இருக்க முடியும்‌. அவர்களுக்குச்‌ சுத்தமும்‌,
ஒழுங்கும்தானே முதலில்‌ கற்பிக்கப்படவேண்டும்‌. மாணவர்களின்‌
ஆபாசமான தோற்றத்தை நான்‌ சுட்டிக்‌ காட்டியபொழுது
அவர்களே வெட்கம்‌ அடைந்தார்கள்‌. இவ்வளவு அழுக்கோடு
ஒருவர்‌ இருக்கக்‌ கூடாது என்பது அவர்களுக்குத்‌ தெரியும்‌. எப்படி
என்று சொல்லிக்‌ கொடுத்தால்‌ பலர்‌ தூய்மையாகவும்‌ ஒழுங்‌
காகவும்‌ இருக்க முயற்சி செய்வார்கள்‌ என நான்‌ உறுதியாக
நம்புகிறேன்‌. குல்லாய்களைப்‌ பொறுத்தமட்டில்‌, நான்‌ அந்த
விஷயத்தைக்‌ கல்வி அதிகாரியின்‌ கவனத்துக்குக்‌ கொண்டு
வருகிறேன்‌. அவர்‌ அனுமதிக்காவிட்டால்‌, உத்தேசிக்கப்பட்ட இந்த
மாற்றம்‌ கைவிடப்படும்‌.'

அன்று இரவு உணவு அருந்தியபின்‌ நான்‌ கல்வி அதிகாரியைச்‌
சந்திக்கச்‌ சென்றேன்‌.

'இந்த நேரத்தில்‌ என்ன காரியமாக இங்கு வந்தாய்‌?' என்று
கேட்டார்‌ அவர்‌.

'ஐயா, ஒரு சிறிய வேண்டுகோள்‌.'

'சரி'?

'நானும்‌ பையன்களும்‌ பள்ளிக்குக்‌ குல்லாய்‌ அணியாமல்‌
வர முடியுமா?'

'ஏன்?'

'அவர்கள்‌ குல்லாய்கள்‌ மிகவும்‌ அழுக்காய்‌ இருக்கின்றன.
குல்லாய்களும் பல தரத்தில்‌ இருக்கின்றன. அவர்கள்‌ பள்ளிக்குக்‌
குல்லாய்‌ அணிந்து வராவிட்டால்‌ என்ன ? இந்தச்‌ சிறிய வயதில்‌
அவர்களின்‌ தலையில்‌ இந்தச்‌ சுமை இல்லாமல்‌ இருந்தால்‌ நல்லது
அல்லவா?'

'மக்கள்‌ இது வினோதமாகவும்‌ கேலிக்கூத்தாகவும்‌ இருப்பதாக
நினைப்பார்கள்‌. நமது தற்போதைய பரிசோதனையில்‌ அவர்களின்‌
சமூகப்‌ பழக்க வழக்கங்களில்‌ தலையிட வேண்டியதில்லை என்று
நான்‌ கருதுகின்றேன்‌. பள்ளியின்‌ நான்கு சுவர்களுக்கிடையே
பாடங்களைக்‌ கற்றுக்‌ கொடுப்பதில்‌ என்ன முன்னேற்றங்களைக்‌
கொண்டு வரலாம்‌ என்பதோடு நிறுத்திக்‌ கொள்ளலாம்‌. இந்தக்‌
குல்லாய்‌ விவகாரத்தை விட்டுவிடு' என்றார்‌ அவர்‌.

இது ஒரு தொலைநோக்கு இல்லாத கண்ணோட்டம்‌ என்று
நான்‌ கருதினேன்‌. இருந்தபோதிலும்‌, என்னுடைய கருத்தை
வலியுறுத்த வேண்டியதில்லை என்று நான்‌ எண்ணினேன்‌. இந்தக்‌
கட்டத்தில்‌ கல்வி அதிகாரியையும்‌ பெற்றோர்களையும்‌
விரோதித்துக்‌ கொள்வது உகந்தது அல்ல என்று நான்‌ கருதினேன்‌.
நான்‌ என்‌ வேண்டுகோளைத்‌ திருத்திக்‌ கொண்டேன்‌.

'வகுப்பறைகளில்‌ மாணவர்கள்‌ குல்லாய்‌ அணியாமல்‌, பாடம்‌
படிப்பது ஆட்சேபகரமானதா?' என்று கேட்டேன்‌.

'இல்லவே இல்லை. வகுப்பு அறையில்‌ நீ எந்த மாறுதலையும்‌
செய்து கொள்ளலாம்‌. காலப்போக்கில்‌ மக்கள்‌ அதற்குப்‌ பழக்கப்‌
பட்டுவிட்டால்‌, அவர்கள்‌ குல்லாய்‌ அணியவேண்டும்‌ என்று நான்‌
வற்புறுத்த மாட்டேன்‌.'

'ஐயா, மற்றொரு விஷயம்‌. என்னுடைய வகுப்பில்‌ நான்‌ ஒரு
நூல்‌ நிலையம்‌ தொடங்க விரும்புகின்றேன்‌. அதற்கு எனக்கு நிதி
உதவி கிடைக்குமா? என்று நான்‌ கேட்டேன்‌.

'அதற்காக விசேஷ நிதி உனக்கு எப்படிக்‌ கிடைக்கும்‌?
உன்னுடைய பரிசோதனை ஒரு வகையில்‌ உனக்கும்‌ எனக்கும்‌
இடையே உள்ள விவகாரம்‌. நிதி ஒதுக்கீட்டு வரம்புகளுக்கு
உட்பட்டுத்தான்‌ பள்ளியை நடத்த முடியும்‌. நிதி ஒதுக்கீட்டில்‌
உன்னுடைய வகுப்புக்கு ஒதுக்கீடு செய்யப்பட்ட சிறு தொகையைக்‌
கொண்டுதான்‌ உன்னுடைய தேவைகளைச்‌ சரிக்கட்டிக்கொள்ள
வேண்டும்‌.'

'அப்படியானால்‌ நான்‌ என்ன செய்வது?'

'தற்காலிகமாக அந்த யோசனையை நிறுத்தி வை.'

'நான்‌ ஒரு திட்டம்‌ வைத்திருக்கிறேன்‌. நீங்கள்‌ அனுமதித்தால்‌
நான்‌ அதை நடை முறைப்படுத்த முடியும்‌. ஒவ்வொரு மாணவனும்‌
பாடப்புத்தகம்‌ வாங்க வேண்டும்‌ அல்லவா? மொழிப்‌ பாடத்‌
துக்கான பாடப்‌ புத்தகங்கள்‌, அவற்றுக்கான பாடக்‌ குறிப்புகள்‌,
வரலாற்றுக்கு ஒரு பாடப்புத்தகம்‌ இப்படியாக...'

'ஆமாம்‌'

'பையன்களிடம்‌ பாடப்புத்தகங்கள்‌ வாங்க வேண்டிய
தில்லை என்று யோசனை கூறலாம்‌. அதற்கு மாறாக அந்தப்‌
பாடப்புத்தகங்கள்‌ வாங்குவற்கான விலையை நாமே வசூல்‌ செய்து
நல்ல சுவையான புத்தகங்களை வாங்கிவிடலாம்‌. இது ஒரு நூல்‌
நிலையத்தை உருவாக்க உதவும்‌.'

'சரி, பாடப்புத்தகங்களே இல்லாமல்‌ நீ எப்படிப்‌ பாடம்‌
புகட்டுவாய்‌?'

'நான்‌ அதைக்‌ குறித்தும்‌ சிந்தித்திருக்கிறேன்‌. இது சம்பந்தமாக
என்‌ போதனை முறையைப்‌ பின்பற்றுவேன்‌. இதை நடை முறைப்‌
படுத்தும்‌ பொழுது நான்‌ உங்களுக்கு மனத்திருப்தியை ஏற்படுத்தி
விடுவேன்‌.'

'அப்படியே ஆகட்டும்‌. இது உன்னுடைய பரிசோதனை.
தேர்வு முடிவுகளுக்கு நீயே பொறுப்பாளி. ஆனால்‌ ஒரு எச்சரிக்கை.
கடைசியில்‌ மாணவர்கள்‌ பாதிக்கப்படாமல்‌ இருக்க வேண்டும்‌.
நான்‌ உனக்கு ஆதரவாக இருக்கிறேன்‌. அதில்‌ சந்தேகம்‌ இல்லை.
ஆனால்‌ விளைவைக்‌ குறித்துத்தான்‌ கொஞ்சம்‌ அச்சப்‌
படுகின்றேன்‌.'

'ஐயா ! தயவு செய்து என்‌ முயற்சியை அனுமதியுங்கள்‌.
கடவுள்‌ கிருபையால்‌ நம்‌ பரிசோதனைக்கு நல்ல பலன்‌ கிடைக்கும்‌.'

'ஆமாம்‌. ஒருவகையில்‌ புத்தகங்கள்‌ வகுப்பு முழுவதற்கும்‌
சொந்தமாகி விடும்‌. வகுப்புக்கு அவை திரும்பக்‌ கிடைக்க
வேண்டும்‌. பெற்றோர்களைச்‌ சமாதானம்‌ செய்து, புத்தகங்களை
வகுப்பை விட்டு எடுத்துச்‌ செல்ல வற்புறுத்தாமல்‌, வகுப்பு நூல்‌
நிலையத்துக்கே விட்டுவிடும்படி ஒப்புக்‌ கொள்ளச்‌ செய்யலாம்‌.
இது வகுப்பின்‌ நிரந்தர நூல்‌ நிலையத்துக்கு ஓர்‌ ஆரம்பக்‌
கருவாக இருக்கும்‌. வருடா வருடம்‌ நூல்நிலையத்துக்கும்‌ புதிய புதிய
புத்தகங்கள்‌ வந்து கொண்டே இருக்கும்‌. பெற்றோர்கள்‌ இந்த
ஏற்பாட்டை ஒப்புக்‌ கொள்வார்களா என்பது யாருக்குத்‌ தெரியும்‌?
இருந்தாலும்‌ இது ஒரு நல்ல அணுகுமுறைதான்‌. முயற்சி செய்து
பார்‌. எல்லாவற்றுக்கும்‌ முடிவில்‌, பாடப்புத்தகங்கள்‌ இல்லாமல்‌
நீ எப்படிப்‌ பாடங்களை நடத்தப்‌ போகிறாய்‌ என்பது எனக்கு
இன்னும்‌ சந்தேகமாகத்தான்‌ இருக்கிறது'

'ஐயா ! நான்‌ அதற்கான திட்டம்‌ வைத்திருக்கிறேன்‌.'
அவரிடம்‌ விடைபெற்று வீடு வந்து சேர்ந்தேன்‌.

**7**

அடுத்தநாள்‌ வழக்கம்போல்‌ பள்ளி ஆரம்பம்‌ ஆகியது. ஒருவேளை
மாணவர்கள்‌ குல்லாய்‌ அணியாமல்‌ வருவார்கள்‌ என்று நான்‌
நினைத்திருந்தேன்‌. என்‌ எண்ணம்‌ தவறியது. மாணவர்கள்‌ வெறும்‌
தலையோடு பள்ளிக்குச்‌ செல்வதைப்‌ பெற்றோர்கள்‌ மறுத்து
விட்டார்கள்‌ என எனக்குத்‌ தெரியவந்தது. 'வெறும்‌ தலையோடு
எப்படி நீங்கள்‌ பள்ளிக்குப்‌ போக முடியும்‌? உங்கள்‌ ஆசிரியருக்கும்‌
பைத்தியம்‌ போலும்‌' என்றார்களாம்‌ பெற்றோர்கள்‌.

நான்‌ அவர்களின்‌ நகங்களைப்‌ பார்த்தேன்‌. யாரும்‌ அவற்றை
வெட்டவே இல்லை. வெட்டாததற்கு அவர்கள்‌ பல வீட்டுப்‌ பிரச்‌
சினைகளைக்‌ காரணங்களாகச்‌ சொன்னார்கள்‌. பொத்தான்களைத்‌
தைப்பதற்கு யாருக்குத்தான்‌ நேரம்‌ இருக்கிறது? ஒரு தாயார்‌
சொல்லி அனுப்பினார்கள்‌. 'ஐயா, ஆசிரியரே! பாடம்‌ சொல்லித்‌
தர வந்தால்‌ தயவு செய்து பாடம்‌ மட்டும்‌ சொல்லிக்‌ கொடுப்ப
துடன்‌ நிறுத்திக்‌ கொள்ளுங்கள்‌. அவ்வளவுதான்‌. உங்களுக்கு இந்த
வேண்டாத வேலையெல்லாம்‌ எதற்காக? நகம்‌ வெட்டுவதும்‌
பொத்தான்கள்‌ தைப்பதும்‌? அதைச்‌ செய்வதும்‌, இதைச்செய்வதும்‌
தவிர எங்களுக்கு வேறு வேலை எதுவும்‌ இல்லை என்று நினைத்தீர்‌
களா? எங்கள்‌ குழந்தைகள்‌ இருக்கிறபடிதான்‌ இருப்பார்கள்‌.
எங்களுக்கு மற்ற வேலைகளுக்காக நேரம்‌ இல்லை. நீங்கள்‌
சொல்வதை நாங்கள்‌ செய்வோம்‌ என்று எப்படி எதிர்பார்க்‌
கிறீர்கள்‌ ?' இது ஒரு தாயாரின்‌ ஏச்சு.

நான்‌ வாயடைத்துப்‌ போனேன்‌. பையன்கள்‌ சுத்தமாகவும்‌,
ஒழுங்காகவும்‌ இருப்பார்கள்‌ என்று நான்‌ எதிர்பார்த்தேன்‌. அதற்கு
மாறாக இந்தச்‌ செய்திதான்‌ எனக்குக்‌ கிடைத்தது. 'சரி, நல்லது.
இந்த முறையில்‌ நாம்‌ எதையும்‌ சாதிக்க முடியாது. ஒருபுறம்‌
பெற்றோரின்‌ ஒத்துழைப்பைப்‌ பெற வேண்டும்‌. மறுபுறம்‌ மாணவர்‌
களிடம்‌ சுத்தம்‌, ஒழுங்கு வேண்டும்‌ என்ற எண்ணத்தைப்‌ புகட்ட
வேண்டும்‌' என்று எனக்கு நானே சொல்லிக்‌ கொண்டேன்‌.

உரையாடலைக்‌ கைவிட்டுவிட்டேன்‌. கதையைச்‌ சொல்ல
ஆரம்பித்து முடித்து வைத்தேன்‌.

'இப்போது மற்றொரு கதை' மாணவர்கள்‌ கோரினார்கள்‌.

'நாளைக்கு அடுத்த கதையை ஆரம்பிப்போம்‌. இன்று நாம்‌
சிறிது நேரம்‌ விளையாடுவோம்‌' என்றேன்‌ நான்‌.

'விளையாடுவதா?' பையன்களுக்கு ஒரே ஆச்சரியம்‌.

'ஆம்‌. நாம்‌ விளையாடுவோம்‌. உங்களுக்கு என்னென்ன
விளையாட்டுத்‌ தெரியும்‌?'

'பல விளையாட்டுக்கள்‌. ஆனால்‌ நாம்‌ இங்கே எப்படி
விளையாட முடியும்‌?'

'ஏன்‌ முடியாது?'

'இது பள்ளிக்கூடம்‌. இங்கு யாரும்‌ விளையாடுவதில்லை.
இங்கு யாரும்‌ விளையாடுவதை நீங்கள்‌ பார்த்திருக்கிறீர்களா 7'

'இருக்கலாம்‌. ஆனாலும்‌ நாம்‌ விளையாடலாம்‌. நானும்‌
உங்களோடு சேர்ந்து விளையாடுவேன்‌. வாருங்கள்‌.'

![சில பையன்கள்‌ ஸ்தம்பித்துப்‌ போய்‌ நின்றார்கள்‌. சிலர்‌ சந்தோஷக்‌ கூக்குரலிட்டுக்கொண்டு விளையாட வெளியே ஓடினார்கள்‌.](https://i.postimg.cc/KjyLq4wT/3.png)

சில பையன்கள்‌ ஸ்தம்பித்துப்‌ போய்‌ நின்றார்கள்‌. சிலர்‌
சந்தோஷக்‌ கூக்குரலிட்டுக்கொண்டு விளையாட வெளியே ஓடி
னார்கள்‌. விரைவில்‌ எங்கும்‌ ஒரே சப்தமாக இருந்தது. மற்ற
மாணவர்கள்‌ வெளியே எட்டிப்பார்த்தார்கள்‌. மற்ற ஆசிரியர்கள்‌
திருதிருவென்று விழித்தார்கள்‌. தலைமைஆசிரியர்‌ ஓடோடி வந்தார்‌.

'இங்கே பாரும்‌. மற்ற வகுப்புக்களுக்கு இவ்வளவு அருகில்
நீங்கள்‌ விளையாட டியாது நீங்கள்‌ வேண்டு
மானால்‌ அதோ இருக்கின்ற மைதானத்துக்குப்‌ போங்கள்‌. இங்கே
நீங்கள் மற்ற வகுப்புகளுக்கு இடைஞ்சல் செய்கிறீர்கள்.' என்று
என்னைக்‌ கடிந்துகொண்டார்‌.

நான் மாணவர்களை அழைத்துக்கொண்டு மைதானத்துக்குப்‌
போனேன்‌. பையன்கள்‌ கட்டவிழ்ந்த காட்டுக்குதிரைகள் போல்‌
கூவிக்கொண்டே அங்குமிங்கும்‌ ஓடினார்கள்‌. 'விளையாட்டு...
நாம்‌ விளையாடப்‌ போறோம்‌' என்று இரைந்தார்கள்‌.

'நாம்‌ என்ன விளையாட்டு விளையாடலாம்‌?' என்று நான்‌
அவர்களைக்‌ கேட்டேன்‌.

'ஒருவன்‌ கோ-கோ' என்று சொன்னான்‌.

'இல்லை. கபடி விளையாடுவோம்‌' என்றான்‌ மற்றொருவன்‌.

'இல்லை நாம்‌ ஓடிப்பிடித்து விளையாடுவோம்‌' என்றான்‌
மூன்றாமவன்‌.

'அந்த விளையாட்டு விளையாடுவதானால்‌ நாங்கள்‌ வர
வில்லை' என்றான்‌ நான்காமவன்‌.

'அப்படியானால்‌ உங்களை விட்டு விட்டு நாங்கள்‌ மட்டும்‌
விளையாடுவோம்‌'

'இதோ பாருங்கள்‌. நாம்‌ இங்கே விளையாட வந்தோம்‌. நீங்கள்‌
சண்டை போடுவதானால்‌ நாம்‌ வகுப்புக்கே சென்று விடுவோம்‌.'

'இல்லை. நாங்கள்‌ விளையாட விரும்புகிறோம்‌' பையன்கள்‌
கொஞ்சம்‌ நிதானம்‌ அடைந்தார்கள்‌.

'அப்படியானால்‌ சரி. இன்று நாம்‌ கோ-கோ விளையாடு
வோம்‌. இருவர்‌ முன்னே வாருங்கள்‌; அணித்தலைவர்களாக இருந்து
உங்கள்‌ அணிகளைத்‌ தேர்வு செய்யுங்கள்‌.'

அணிகளைத்‌ தேர்வு செய்யக்‌ கொஞ்ச நேரம்‌ பிடித்தது.
பலரும்‌ அணித்தலைவர்கள்‌ ஆக விரும்பினார்கள்‌. கடைசியில்‌
நானே இரண்டு பையன்களை அணித்தலைவர்களாகத்‌ தேர்வு
செய்ய வேண்டி இருந்தது. தலைவர்கள்‌ அவர்களின்‌ அணிகளைத்‌
தேர்ந்தெடுத்தார்கள்‌. நாங்கள்‌ விளையாட்டை ஆரம்பித்தோம்‌.

எப்பேர்ப்பட்ட விளையாட்டு! இவர்கள்‌ எல்லாம்‌ ஒழுங்கற்ற
கூச்சலிடும்‌ தெருப்பையன்கள்‌. விளையாடும்‌ பொழுது இவர்களில்‌
ஒருவரால்கூட அமைதியாக இருக்க முடியவில்லை.

எல்லாரும்‌ தேவையில்லாமல்‌ கூச்சல்‌ போட்டார்கள்‌.

'டேய்‌, ஜவ்வுமிட்டாய்‌! வா. என்னைப்‌ பிடி' 'என்னம்மா
குழந்தை என்னைப்‌ பிடிக்க முடியுமா?' 'ஏய்‌! அந்தப்‌ பக்கம்‌
பாரு.'

'அவன்‌ தப்பித்துவிடுவான்‌ என்று நான்தான்‌ சொன்னேனே.'
'டேய்‌ முட்டாள்‌! உன்னால்தான்‌ நாம்‌ தோற்றுப்‌ போனோம்‌.'

இப்படியே விளையாட்டுத்‌ தொடர்ந்தது.

'இது என்ன விளையாட்டு மைதானமா? மீன்கடையா? இது
கோ-கோ விளையாட்டா? இல்லை. கூச்சல்‌ ஆரவார விளை
யாட்டா?' என்று என்னை நானே கேட்டுக்கொண்டேன்‌.

விளையாட்டு முடிந்ததும்‌ வெற்றி பெற்ற அணியைச்‌ சேர்ந்த
பையன்‌ ஒருவன்‌ தோல்வி அடைந்த அணியைச்‌ சேர்ந்த
பையனைக்‌ கேலி செய்தான்‌. 'நாங்கள்தான்‌ வெற்றி பெற்றோம்‌.
நீங்கள்‌ எவ்வளவு முயற்சி செய்தும்‌ உங்கள்‌ பாச்சா பலிக்கவில்லை.
உங்களுக்கு நல்ல அணித்தலைவன்‌ இருந்தும்‌ நீங்கள்‌ மண்ணைக்‌
கவ்வினீர்கள்‌.'

தோற்ற அணிப்‌ பையன்‌ அத்திரம்‌ அடைந்தான்‌. 'ஆமாம்‌.
நாங்கள்‌ தோற்றுத்தான்‌ போனோம்‌. அதற்காக என்ன செய்ய
வேண்டும்‌ என்கிறாய்‌?'

வென்றவன்‌ தொடர்ந்து கேலி செய்துகொண்டே இருந்தான்‌.
தோத்தாங்குள்ளிகளா ! உதவாக்கரைகளா ! நாங்கள்‌ உங்களை
ஜெயிச்சுட்டோமே! கர்ர்‌...'

தோற்றவன் கோபத்தால்‌ கொதித்தான்‌. 'மேலே ஒரு வார்த்தை
பினால்‌ இந்தக்‌ கல்லால்‌ உன்‌ மண்டையைச்‌ சிதறடித்து விடுவேன்'

ஜெயித்தவன்‌ மேலும்‌ தொடர்ந்தான்‌. 'எங்கே செய்‌
பார்க்கலாம்‌. செய்‌ பாப்பா! நாங்கள்‌ உங்களைத்‌ தோற்கடித்தோம்‌
என்று நூறு தடவை சொல்வேன்‌. நீங்கள்தான்‌ மண்ணைக்‌
கவ்வினீர்கள்‌.'

தோற்றவன்‌ நிதானம்‌ இழந்தான்‌. ஒரு கல்லை எடுத்து
மற்றவன்‌ மேல்‌ வீசினான்‌. கல்‌ அவன்‌ தலையைப்‌ பதம்‌ பார்த்தது.
தலையிலிருந்து ரத்தம்‌ கொட்ட ஆரம்பித்தது. நான்‌ ஸ்தம்பித்துப்‌
போனேன்‌! நிலைமை கட்டுக்கடங்காமல்‌ மீறியது. நான்‌ என்‌
கைக்குட்டையை எடுத்து அவன்‌ தலையில்‌ கட்டுப்போட்டேன்‌.

பையன்களைக்‌ கூப்பிட்டேன்‌. 'நாளை முதல் நமக்கு
விளையாட்டுக்‌ கிடையாது.'

'அந்த இரண்டு பையன்கள்‌ சண்டை போட்டுக்‌ கொண்ட
தறகாக எல்லாரையும்‌ ஏன்‌ ஐயா தண்டிக்கிறீர்கள்‌ '

'நான்‌ சொல்லும்‌ இரண்டு நிபந்தனைகளுக்குக்‌ கட்டுப்‌
பட்டால் தான்‌ நாம்‌ விளையாட முடியும்‌.'

'சம்மதம்‌' எல்லாரும்‌ ஒரே குரலில்‌ கூறினார்கள்‌.

'முதலாவதாக, விளையாடும்பொழுது யாரும்‌ பேசக்கூடாது.
பேசுபவன்‌ அவுட்‌ ஆகிவிடுவான்‌.'

'சம்மதம்‌.'

இரண்டாவதாக, தோற்றாலும்‌ ஜெயித்தாலும்‌ சண்டை
போடக்கூடாது. இன்றைக்கு ஒரு அணி தோற்றும்‌ நாளைக்கு
அடுத்த அணி தோற்கலாம்‌. அதைக்‌ குறித்துச்‌ சர்ச்சை எழக்‌
கூடாது. விளையாட்டுக்காகத்தான்‌ நாம்‌ விளையாடுதகிறோம்‌;
விளையாடினால்‌ ஓடி ஆடலாம்‌. மகிழ்ச்சியாகப்‌ பொழுது
போக்கலாம்‌. ஆட்டத்தில்‌ வென்றாலும்‌ தோற்றாலும்‌ சண்டை
போட்டுக்கொண்டு மண்டையை உடைத்துக்‌ கொள்ளக்கூடாது.'
'சம்மதம்‌.' எல்லாரும்‌ மறுபடியும்‌ மொத்தமாகக்‌ கூறினார்கள்‌.
நாங்கள்‌ பள்ளிக்குத்‌ திரும்பினோம்‌. காயம்‌ அடைந்த பையன்‌
எங்களுடன்‌ இருந்தான்‌. அடுத்த வகுப்புக்களிலிருந்து பையன்கள்‌
எங்களைப்‌ பார்க்க வந்தார்கள்‌. ஒரு பையன்‌ கேலியாக, 'ஹே!
எப்படி இருந்தது விளையாட்டு' என்று கேட்டான்‌.
'அவர்கள்‌ ஹோலிப்‌ பண்டிகை விளையாட்டு விளையாடி
இருப்பார்கள்‌ போல்‌ தெரிகிறது' என்றான்‌ மற்றொருவன்‌.

அன்று பள்ளி முடிந்தவுடன்‌ மற்ற ஆசிரியர்களும்‌ தலைமை
ஆசிரியரும்‌ சந்தித்தனர்‌. ஒரு ஆசிரியர்‌ என்னைப்‌ பார்த்துக்‌
கிண்டலாக, 'அப்படியானால்‌ நீங்கள்‌ போராட்ட விளையாட்டு
விளையாடினீர்களா?' என்று கேட்டார்‌.

மற்றொரு ஆசிரியர்‌ 'திருவாளர்‌ லட்சுமிராம்‌ அவர்களே!
நீங்கள்‌ ஏன்‌ இப்படி விளையாட்டுக்களில்‌ ஈடுபடுகிறீர்கள்‌. இவர்கள்‌
எல்லாம்‌ பலவிதமான குடும்பங்களைச்‌ சேர்ந்த பையன்கள்‌.
இவர்களையெல்லாம்‌ பள்ளியின்‌ நான்கு சுவர்களுக்கிடையில்‌
அடைத்து வைத்துதான்‌ கவனிக்க வேண்டும்‌. பாடங்களை
மனப்பாடம்‌ செய்யவும்‌ அடக்கி வைக்கவும்தான்‌ இவர்களைப்‌
பழக்க வேண்டும்‌. இவர்களைக்‌ கட்டவிழ்த்துவிட்டு விட்டால்‌
இப்படித்தான்‌ ஒருவன்‌ மற்றொருவனின்‌ மண்டையை உடைத்து
விடுவான்‌. நாள்தோறும்‌ தெருக்களில்‌ என்ன நடைபெறுகிறது
என்பது உங்களுக்குத்‌ தெரியாதா?'

'எனக்குத்‌ தெரியும்‌. ஏதோ எதிர்பாராத ஆபத்து நிகழ
இருக்கிறது என்று. இந்த மனிதனுக்கு இப்படி ஒரு பாடம்‌
படித்துத்தான்‌ ஆகவேண்டும்‌. இல்லாவிட்டால்‌ இந்த மனிதனால்‌
சும்மா இருக்க முடியாது.'

'விளையாட்டாம்‌... அதுவும்‌ பள்ளிக்கூடத்திலாம்‌....
முட்டாள்தனம்‌.'

'ஐயா, விளையாட்டுதான்‌ உண்மையான கல்வி, விளை
யாட்டு மைதானத்தில்தான்‌ பெரிய வீரர்கள்‌ உருவாகிறார்கள்‌.
விளையாட்டுத்தான்‌ மனிதனின்‌ குணாதிசயத்தை மேம்‌
படுத்துகிறது.'

'அதனால்தான்‌ சண்டை நடைபெற்றதாக்கும்‌? ஒரு
பையனுக்கு மண்டை உடைந்துபோனது இல்லையா ?' என்று
தலைமை ஆசிரியர்‌ எனக்குப்‌ பதிலடி கொடுத்தார்‌.

நாங்கள்‌ பேசிக்‌ கொண்டிருந்த பொழுதே காயம்‌ அடைந்த
பையனின்‌ தகப்பனார்‌ அங்கு வந்து சேர்ந்தார்‌. அவருக்கு ஒரே
கோபம்‌. 'இந்த மாதிரியான கல்வியெல்லாம்‌ எனக்கு வேண்டாம்‌.
இதோ என்‌ பையனுக்கு மண்டை உடைந்துவிட்டது. தலைமை
ஆசிரியர்‌ எங்கே? யார்‌ என்‌ பையனை அடித்தது?' என்று
உறுமினார்‌.

'வாங்க ஐயா! பையன்கள்‌ விளையாடுவதற்காக மைதானத்‌
துக்குப்‌ போனார்கள்‌. அங்கே ஏதோ பையன்களுக்குள்‌ சிறு மோதல்‌.
அதில்‌ அவன்‌ காயம்‌ அடைந்துவிட்டான்‌' என்றேன்‌.

'அப்படியா? யார்‌ அவர்களை வெளியே போய்‌ விளை
யாடச்‌ சொன்னது?' என்று தகப்பனார்‌ கேட்டார்‌. 'பள்ளிக்‌
கூடங்கள்‌ படிப்பதற்காகவா அல்லது விளையாடுவதற்காகவா.
அவர்கள்தான்‌ நாள்‌ முழுவதும்‌ தெருக்களில்‌ விளையாடு
கிறார்களே. என்‌ பையனுக்குப்‌ படிப்புச்‌ சொல்லிக்‌ கொடுப்ப
தானால்தான்‌ நான்‌ என்‌ பையனைப்‌ பள்ளிக்கூடத்துக்கு
அனுப்புவேன்‌' என்று கண்டிப்பாகச்‌ பேசினார்‌.

என்னால்‌ ஒன்றும்‌ சொல்ல முடியவில்லை. அதற்குமுன்‌
தலைமை ஆசிரியர்‌ குறுக்கிட்டார்‌.

'ஐயா, இவர்‌ ஒரு புதிய ஆசிரியர்‌. இவர்‌ போதனை முறையில்‌
சில பரிசோதனைகள்‌ செய்கிறார்‌. இன்றைக்கு அவர்‌ விளையாடச்‌
சொல்லிப்‌ பார்த்தார்‌. பையன்களுக்குள்‌ சிறிய கைகலப்பு நடந்து
விட்டது.'

'இந்தப்‌ பரிசோதனையெல்லாம்‌ எனக்கு வேண்டாம்‌.
உங்களால்‌ முடிந்தால்‌ பையனுக்கு வழக்கம்போலச்‌ சொல்லிக்‌
கொடுங்கள்‌. இல்லாவிட்டால்‌ நான்‌ பையனை பள்ளியை விட்டு
நிறுத்திக்‌ கொள்கிறேன்‌.'

மற்ற ஆசிரியர்கள்‌ எல்லாரும்‌ ஜாடைமாடையாகச்‌ சிரித்துக்‌
கொண்டார்கள்‌.

நான்‌ என்ன சொல்ல முடியும்‌?

நான்‌ வீடு திரும்பினேன்‌. நான்‌ வாயடைத்துப்‌ போனேன்‌.
என்‌ அறைக்குச்‌ சென்று சிந்தித்துக்‌ கொண்டே படுத்தேன்‌. 'ஒரே
அவமானம்‌!' என்று நினைத்தேன்‌. இருந்துவிட்டுப்‌ போகட்டும்‌.
நான்தான்‌ விளையாடுவதற்கென்று சில விதிகளை வகுத்து
விட்டேனே? இன்னும்‌ சில விதிகளைச்‌ சேர்த்து விடுகிறேன்‌.
ஆனால்‌ விளையாட்டுகள்‌ விளையாடியே ஆகவேண்டும்‌. அதுதான்‌
உண்மையான கல்வி என்பது என்‌ அபிப்ராயம்‌.

என்‌ மனதில்‌ ஒரு எண்ணம்‌ உதயமாகியது. நான்‌ ஒரு
பெற்றோர்‌ கூட்டத்தைக்‌ கூட்ட வேண்டும்‌; அவர்களிடம்‌
விளையாட்டின்‌ முக்கியத்துவத்தை எடுத்துரைக்க வேண்டும்‌.
தூய்மை, ஒழுங்கு ஆகியவற்றைக்‌ கொண்டுவரும்‌ பெற்றோர்களின்‌
ஒத்துழைப்பை நாட வேண்டும்‌. அவர்களின்‌ ஒத்துழைப்பு
இல்லாமல்‌ என்னால்‌ ஒன்றும்‌ சாதிக்க முடியாது. அவரவரின்‌
குழந்தைக்காகப்‌ பெற்றோர்கள்‌ கட்டாயம்‌ இவ்வளவு முயற்சி
செய்வார்கள்‌ என்று நான்‌ கருதுகிறேன்‌. இங்கேதான்‌ ஆசிரியர்கள்‌
தவறி விடுகிறோம்‌. நாம்‌ பெற்றோரின்‌ ஒத்துழைப்பையே நாடுவ
தில்லை. நாளை நான்‌ ஒரு பெற்றோர்‌ கூட்டத்தைக்‌ கூட்ட
வேண்டும்‌.

**8**

பெற்றோர்‌ கூட்டம்‌ கூட்டப்பட்டது. அதைக்‌ கூட்டம்‌ என்று
கூறுவது சரிதானா என்று எனக்குப்‌ புரியவில்லை. நான்‌ சுமார்‌
நாற்பது பெற்றோர்களை அழைத்திருந்தேன்‌. ஏழு பெற்றோர்‌
கள்தான்‌ வந்தனர்‌. எனக்கு ஒரே ஏமாற்றம்‌. நான்‌ என்‌ பேச்சை
நன்றாகத்‌ தயாரித்திருந்தேன்‌. முயற்சி செய்வது நமது கடமை.
பேச்சும்‌ இந்த விஷயத்திற்கான ஒரு பரிசோதனையாகவே
அமைந்தது.

மிகவும்‌ தீவிரமான முறையில்‌ கேட்போரின்‌ சிந்தனையைக்‌
கிளறும்‌ முறையில்‌ நான்‌ பேசினேன்‌. பேச்சு சுமார்‌ ஒரு மணி
நேரம்‌ நீடித்தது. வந்திருந்த ஏழுபேரில்‌ ஒருவருக்கு வீட்டிலிருந்து
அவசரமாக அழைப்பு வந்து போக வேண்டியதாகிவிட்டது.
மற்றவர்கள்‌ அசிரத்தையோடுதான்‌ என்‌ பேச்சைக்‌ கேட்டார்கள்‌.
என்னைப்‌ பொறுத்தவரையில்‌ நான்‌ தயாரித்திருந்த குறிப்புகள்‌
எல்லாம்‌ முக்கியமானவை. அவற்றை நான்‌ விளக்கிக்‌ கூற
வேண்டியதாகவும்‌ இருந்தது.

மிக விபரமாக, கல்வித்துறையில்‌ சரியானது எது, தவறானது
எது என்பதை நான்‌ எடுத்துரைத்தேன்‌. 'சுத்தம்‌ இறைவனை
அடையச்‌ செய்யும்‌ மார்க்கம்‌' என்பதை நான்‌ எடுத்துரைத்தேன்‌.
விளையாட்டுகள்‌ எவ்வாறு நற்குணங்களைக்‌ கட்டி வளர்க்கின்றன
என்பதையும்‌ விளக்கினேன்‌. அகக்கட்டுப்பாடு என்பது என்ன
என்பதன்‌ முக்கியத்துவத்தையும்‌ நான்‌ எடுத்து விளக்கினேன்‌.
தற்பொழுது நடைமுறையில்‌ இருந்துவரும்‌ கல்வி முறை அதன்‌
விதிமுறைகள்‌ ஆகியவற்றை நான்‌ விமர்சனம்‌ செய்தேன்‌.

ஆனால்‌ இவை எல்லாம்‌ காலவிரயமாகவும்‌ வீண்‌ முயற்சி
யாகவும்தான்‌ அமைந்தன. ஒரு மரியாதைக்காகக்‌ கூட்டத்துக்கு
வந்தவர்கள்‌, எப்பொழுது வீட்டுக்குப்‌ போகலாம்‌ என்று இருந்தனர்‌.
கூட்டம்‌ முடிந்ததும்‌ அவசர அவசரமாக வீட்டுக்குப்‌ போய்‌
விட்டனர்‌. ஆசிரியர்களாகய நாங்களும்‌, கல்வி அதிகாரியும்‌ மட்டும்‌
தங்கி இருந்தோம்‌. கல்வி அதிகாரி புன்னகையோடு கூறினார்‌:
'திருவாளர்‌ லட்சுமிராம்‌! உங்கள்‌ முயற்சி வீணானது. உங்கள்‌
தத்துவங்களை யார்‌ புரிந்து கொள்வார்கள்‌ ?'

என்‌ முதுகன்‌ பின்னாலிருந்து ஓர்‌ ஆசிரியர்‌ 'நடைமுறைக்கு
ஒவ்வாத முட்டாள்‌' என்று முணுமுணுத்தார்‌.

எனக்கு ஒரே ஏமாற்றம்‌. ஆனாலும்‌ ஒரு வார்த்தைகூடப்‌
பேசவில்லை. பார்க்கப்போனால்‌ நான்‌ நடைமுறைக்கு ஒவ்வா
தவன்தான்‌ என்று நான்‌ உணர்ந்தேன்‌. இந்த சாதாரணமான
மக்களிடையே எப்படிப்‌ பேசவேண்டும்‌ என்பதுகூட எனக்குத்‌
தெரியவில்லை.

ஆசிரியர்கள்‌ எல்லாரும்‌ சிரித்துக்‌ கொண்டே வீடு
திரும்பினார்கள்‌.

**9**

சுமார்‌ எட்டு அல்லது பத்து நாட்களுக்குப்‌ பின்‌ நான்‌ நூல்‌
நிலையத்திட்டத்தை ஆரம்பித்தேன்‌. பையன்களுக்கு நான்‌ பல
கதைகளைச்‌ சொல்லிவிட்டேன்‌. அவர்கள்‌ நான்காம்‌ வகுப்பில்‌
படிப்பவர்கள்‌. அவர்களுக்குத்‌ தேவை படிப்பதற்கான புத்தகங்கள்‌.

'மொழிப்பாடத்திற்கும்‌ வரலாற்றுப்‌ பாடத்திற்குமான
தொகையைக்‌ கொண்டு வாருங்கள்‌. அவற்றைக்‌ கொண்டு நாம்‌
தேவையான ஏற்பாடுகளைச்‌ செய்வோம்‌' என்று நான்‌ கூறினேன்‌.

ஆனால்‌ அடுத்த நாள்‌, ஒரு பையன்‌ மொழிக்கும்‌, வரலாற்‌
றுக்கும்‌ உரிய பாடப்புத்தகங்களைக்‌ கொண்டு வந்தான்‌. 'பரீட்சை
முடிவுகள்‌ வெளியான அன்றே என்‌ அப்பா இந்தப்‌ புத்தகங்களை
வாங்கி விட்டார்‌' என்றான்‌ அவன்‌.

இன்னொரு பையன்‌, 'நானும்‌ என்‌ புத்தகங்களைக்‌ கொண்டு
வந்துவிட்டேன்‌. அவை என்‌ அண்ணன்‌ படித்த புத்தகங்கள்‌'
என்றான்‌.

மூன்றாவது ஒரு பையன்‌, 'நான்‌ இங்கே புத்தகங்கள்‌ வாங்கப்‌
போவதில்லை. என்‌ சித்தப்பா பம்பாயிலிருந்து எனக்குப்‌ புத்தகங்கள்‌
வாங்கி அனுப்பிவிடுவார்‌' என்றான்‌.

மற்றொரு பையன்‌ 'எங்க அப்பா என்னிடம்‌ பணம்‌ கொடுக்க
மாட்டேன்‌ என்கிறார்‌. அவரே எனக்குரிய பாடப்‌ புத்தகங்களை
வாங்கி விடுவாராம்‌' என்றான்‌.

முதல்‌ பந்து வீச்சிலேயே 'அவுட்‌' ஆகிப்போன நான்‌ எனக்கு
நானே கூறிக்கொண்டேன்‌. 'ஒரு நூல்‌ நிலையத்தை அமைக்கப்‌
போவதாகக்‌ கற்பனை செய்து கொள்வது மிகவும்‌ எளிது. ஆனால்‌
அதை நிறைவேற்றுவது முற்றிலும்‌ வேறான விஷயம்‌.'

சில பையன்கள்‌ பணம்‌ கொண்டு வந்திருந்தார்கள்‌. நான்‌
அவர்களிடம்‌ பணத்தைப்‌ பெற்றுக்கொண்டு ரசீது வழங்கினேன்‌.
அடுத்தநாள்‌, பையன்கள்‌ பாடப்புத்தகங்கள்‌ கேட்டு வந்து
விட்டார்கள்‌.

'உங்களிடமிருந்து வசூலிக்கப்பட்ட தொகையிலிருந்து இந்தப்‌
புத்தகங்களை வாங்கியிருக்கிறேன்‌.' நீங்கள்‌ கதைகள்‌ படிக்க
விரும்புவதாகத்‌ தெரிவித்திருந்தீர்கள்‌. அகவே நான்‌ கதைப்‌
புத்தகங்கள்‌ வாங்கியிருக்கிறேன்‌.' படங்கள்‌ நிரம்பியவையும்‌,
வண்ண மேலட்டை போட்டவையுமாகய புத்தகங்களைப்‌ பார்க்க
மாணவர்களுக்கு மிகுந்த மகிழ்ச்சி. புத்தகங்களை வாங்குவதற்குள்‌
ஒரே களேபரமாகி ஆவிவிட்டது.

'மாணவர்களே, நம்மிடம்‌ இப்பொழுது பதினைந்து
புத்தகங்கள்‌ மட்டுமே இருக்கின்றன. இவற்றைப்‌ பதினைந்து
மாணவர்கள்‌ படிக்கலாம்‌. மீதியுள்ள இருபது பேர்‌ என்னிடம்‌
வாருங்கள்‌. நான்‌ சத்தம்‌ போட்டுப்‌ படிக்கிறேன்‌. கேட்கலாம்‌'
என்றேன்‌. .

குழப்பம்‌ வராமல்‌ தவிர்க்க, 'முதல்‌ பதினைந்து பேர்‌ புத்தகங்‌
களை எடுத்துக்‌ கொள்ளலாம்‌. மற்றவர்கள்‌ என்னிடம்‌ வரலாம்‌'
என்றேன்‌ நான்‌.

![முதல்‌ பதினைந்து பையன்கள்‌ புத்தகங்களை எடுத்துக்‌ கொண்டுபோய்‌ முழு உற்சாகத்தோடு படிக்க ஆரம்பித்தார்கள்‌.](https://i.postimg.cc/5tT8zsmn/4.png)

முதல்‌ பதினைந்து பையன்கள்‌ புத்தகங்களை எடுத்துக்‌
கொண்டுபோய்‌ முழு உற்சாகத்தோடு படிக்க ஆரம்பித்தார்கள்‌.
'ஒரு பையன்‌ படித்து முடித்ததும்‌ புத்தகத்தை என்‌ மேஜைக்குக்‌
கொண்டு வரவேண்டும்‌. அதேபோல்‌ முடிக்கப்பட்டு வந்திருக்கும்‌
மற்றொரு புத்தகத்தை என்‌ மேஜையிலிருந்து எடுத்துக்கொள்ள
வேண்டும்‌. இவ்வாறு உங்களில்‌ ஒவ்வொருவரும்‌ எல்லாப்‌
புத்தகங்களையும்‌ படித்துவிட முடியும்‌' என்றேன்‌ நான்‌.

மற்றவர்களை நான்‌ என்‌ மேஜைக்கருகில்‌ அழைத்து, ஒரு
கதைப்‌ புத்தகத்தை எடுத்து மாதிரி வாசிப்பு செய்து காண்பித்தேன்‌.
குரலை ஏற்றி இறக்கியும்‌ சரியான உச்சரிப்புடனும்‌ வாசித்தேன்‌.
மற்ற பதினைந்து பையன்களும்‌ ஒன்றாகக்‌ கூக்குரலிட்டுப்‌
புத்தகங்களை வாசித்து என்ன கூச்சலைக்‌ கிளப்பினார்கள்‌ ! நான்‌
நிறுத்திவிட்டு, 'பையன்களே, மெளனமாக வாசியுங்கள்‌. நீங்கள்‌
இப்படிச்‌ சத்தம்‌ போட்டு வாசிப்பதால்‌ எங்கள்‌ படிப்புக்‌ கெடுகிறது'
என்றேன்‌.

பையன்கள்‌ தங்கள்‌ குரலைக்‌ கொஞ்சம்‌ தாழ்த்திக்‌ கொண்‌
டார்கள்‌. ஆனால்‌ அவர்களுக்கு மெளன வாசிப்பு என்றால்‌
என்னவென்றே தெரியவில்லை. அவர்களுக்கு உரக்கப்‌ படித்துத்‌
தான்‌ பழக்கம்‌. சிறிது நேரம்‌ அவர்கள்‌ குரலைத்‌ தாழ்த்தி வாசித்‌
தனர்‌. பின்னர்‌ உரக்க வாசிக்கும்‌ முறையைதான்‌ மேற்கொண்
டார்கள்‌. நான்‌ அவர்களை வராந்தாவில்‌ உட்காரச்‌ சொன்னேன்‌.
மேலும்‌ சிறிது இடைவெளிவிட்டுவிட்டு அமரச்‌ செய்தேன்‌. நான்‌
மட்டும்‌ வகுப்பறைக்குள்‌ இருந்து கொண்டேன்‌.

மாதிரி வாசிப்புத்‌ தொடர்ந்தது. கதை சிறப்பாகத்‌ தேர்ந்‌
தெடுக்கப்பட்டது. குழந்தைகள்‌ அனைவரும்‌ மிகவும்‌ ஆர்வத்தோடு
கதையைக்‌ கேட்டார்கள்‌. மாலையில்‌ வகுப்பு மணி அடிக்கும்‌
வரை மாதிரி வாசிப்பும், மாணவர்களின்‌ வாசிப்பும்‌ தொடர்ந்தன.
நாங்கள்‌ அனைவரும்‌ வீடு திரும்பினோம்‌.

**10**

கதைகள்‌, விளையாட்டுகள்‌, நூல்நிலையம்‌, 'மாதிரி வாசிப்பு; தனிப்‌
பட்டவரின்‌ சுத்தத்தைக்‌ கவனித்தல்‌, மாணவர்களின்‌ ஒழுங்கான
நடைமுறைகள்‌--இத்தகைய செய்திகளில்‌ முதல்‌ இரண்டு மாதங்கள்‌
கழிந்துவிட்டன. நான்‌ என்‌ பணியைக்‌ குறித்த லாபநஷ்டக்‌
கணக்கை எடுத்தேன்‌. செய்யப்பட்ட வேலைகளை மீண்டும்‌
ஒருமுறை நினைவில்கொண்டு பார்த்தேன்‌. இதுவரை அடிப்‌
படையான முதல்‌ படிக்கட்டு வேலைகளைத்தான்‌ செய்திருக்கிறேன்‌
என்பதை உணர்ந்தேன்‌. மொழிப்பாடம்‌, கணக்கு, வரலாறு,
அறிவியல்‌ முதலிய பாடங்களில்‌ விதிக்கப்பட்ட பாடத்திட்டத்தில்‌
நான்‌ இதுவரை ஒன்றுமே செய்யவில்லை. மற்ற வகுப்புகளிலோ
இப்பாடங்களில்‌ சில பகுதிகள்‌ நடத்தி முடிக்கப்பட்டு விட்டன.
ஆண்டு முடிவிற்குள்‌ நான்‌ எல்லாவற்றையும்‌ நடத்தி முடிக்க
வேண்டும்‌. அதுதான்‌ நான்‌ மேற்கொண்ட பரிசோதனைக்கு
விதிக்கப்பட்ட முன்நிபந்தனை. 'சரி இதுவரை என்னதான்‌
சாதித்தோம்‌' என்று எனக்குள்‌ நினைத்துப்‌ பார்த்தேன்‌. கதை
கூறுவது நன்றாக நடைபெற்று வருகிறது. அதன்மூலம்‌ மாணவர்‌
களுக்கு படிக்கும்‌ நோக்கம்‌ ஏற்பட்டுவிட்டது. மேலும்‌, ஒருவகை
வகுப்புக்‌ கட்டுப்பாடும்‌ வந்துவிட்டது. இருந்த போதிலும்‌ சம்பக்‌
லாலும்‌, ரமன்லாலும்‌ கதைகளை விரும்புவதில்லை. ராம்ஜியும்‌,
சங்கரும்‌ கதைகள்‌ மிகவும்‌ சுலபமாக இருப்பதாக உணர்கிறார்கள்‌.
ரகுவும்‌, மதுவும்‌ எந்த நேரமும்‌ ஒருவரைப்‌ பார்த்து ஒருவர்‌ கண்‌
சிமிட்டுவதும்‌ ஜாடைகாட்டுவதுமாக இருக்கிறார்கள்‌. அவர்கள்‌
கவனக்‌ குறைவாகவும்‌, குறும்புத்தனத்தோடும்‌ இருக்கிறார்கள்‌. 

இது
குறித்து ஏதாவது செய்ய வேண்டும்‌. விளையாட்டுகளின்‌ காரண
மாக மாணவர்கள்‌ என்னிடம்‌ நெருக்கமாக வந்துவிட்டார்கள்‌.
என்னை அவர்களுள்‌ ஒருவனாகவே கருதுகிறார்கள்‌. முன்புபோல்‌
என்னைக்‌ கண்டு பயப்படுவதில்லை. விளையாட்டு வேளை
முடிந்தபின்‌ மாதிரி வாசிப்பை மிகக்‌ கவனத்தோடு கேட்கிறார்கள்‌.
ஆனால்‌ விளையாடும்பொழுது கூச்சல்‌ இடுவதும்‌, ஒழுங்கின்மையும்‌
கொஞ்சம்தான்‌ குறைந்துள்ளன. நான்‌ மிகவும்‌ சிரமப்பட்டுப்‌
பார்க்கிறேன்‌. இருந்தாலும்‌ இன்னும்‌ நெடுந்தூரம்‌ பயணம்‌ செய்ய
வேண்டும்‌.
நூல்‌ நிலையத்தில்‌ சில புத்தகங்கள்தான்‌ இருக்கின்றன.
பாடப்புத்தகங்கள்‌ வாங்குவதைவிட நூல்‌ நிலையத்துக்குப்‌
புத்தகங்கள்‌ வாங்குவது நல்லது என்று இன்னும்‌ பெற்றோரை நான்‌
இணங்க வைக்க முடியவில்லை. பெற்றோரிடம்‌ சொற்பொழிவு
செய்வதும்‌, சிறு விளக்கம்‌ தருவதும்‌ மட்டுமே போதுமானது என்று
நான்‌ நம்பியிருந்தேன்‌. ஆனால்‌ இந்தப்‌ பெற்றோர்களுக்கு ஒன்றே
ஒன்றுமட்டும்தான்‌ தெரியும்‌. 'பையன்களுக்குக்‌ கற்றுக்‌ கொடுங்கள்‌'.
வேறு எதையும்‌ கேட்பதற்கு அவர்களுக்கு நேரமே இல்லை.
அவர்கள்‌ எதையும்‌ புரிந்து கொள்வதும்‌ இல்லை. கவலைப்பட
வேண்டாம்‌, நான்‌ விடாப்பிடியாக இருந்தால்‌, இன்று இல்லா
விட்டால்‌ நாளையாவது அது வந்து விடும்‌. இன்னும்‌ பல மாதங்கள்‌
இருக்கின்றன. இந்தப்‌ பரிசோதனை சுலபமாக இருக்கப்‌
போவதில்லை. நம்முடைய கற்பனை வட்டம்‌ விரிவுபடுமானால்‌,
நம்முடைய புரிந்து கொள்ளும்‌ திறன்‌ வளருமானால்‌, அந்த
அளவுக்கு நம்முடைய லட்சியங்களும்‌ உயர்‌கின்றன. எடுத்துக்‌
கொண்ட காரியத்தின்‌ முக்கியத்துவமும்‌ சிக்கலான தன்மையும்‌
அதிகரிக்கின்றன. பல கேள்விகள்‌ என்‌ மனத்தை அரித்துக்‌
கொண்டிருந்தன. மாணவர்களின்‌ தனிப்பட்ட சுகாதாரத்தைப்‌
பொறுத்தவரையில்‌ நான்‌ எட்டியிருந்தவை குறிப்பிடத்தக்க அளவில்‌
இல்லை என்று எனக்குத்‌ தோன்றியது. குல்லாய்களையும்‌, உடை
களையும்‌ பொறுத்த வரையும்‌ முதலில்‌ ஓரிரண்டு நாட்களுக்குக்‌
கொஞ்சம்‌ சுத்தமாக இருந்ததோடு சரி: அடுத்து ஆரம்ப நிலைக்கே
வந்து விட்டன. அவர்களின்‌ நகங்களோ எப்பொழுதும்போல்‌
அழுக்கடைந்துதான்‌ இருந்தன. இவற்றை இன்னும்‌ நான்‌
தொடரவேண்டும்‌. வேறு வழியில்லை. சமூகத்தில்‌ புதிய பழக்க
வழக்கங்களை ஏற்படுத்த வேண்டுமானால்‌ தொடர்ந்து முயற்சி
செய்தல்‌ தேவை.

பையன்களைப்‌ பற்றி மட்டும்‌ நான்‌ கவலைப்பட்டால்‌
போதாது. இப்போது கல்வி அதிகாரியும்‌ சற்றுப்‌ பொறுமை இழந்து
காணப்பட்டார்‌. அவருக்கும்‌ பல பிரச்சினைகள்‌. அவர்‌ தம்முடைய
மேலதிகாரிகளுக்கும்‌, எதிர்ப்பாளர்களுக்கும்‌ ஈடுகொடுக்க
வேண்டும்‌. புகழ்‌ பெறுவதில்‌ அவர்‌ தனக்கும்‌ பங்கு எதிர்‌
பார்க்கிறார்‌. ஆகவே அவருக்குப்‌ பலனில்தான்‌ அக்கறை. அத்துடன்‌
பயன்‌ விரைவாகவும்‌ கிடைக்க வேண்டும்‌. எனக்கு உதவி செய்‌
வதில்‌ அவருக்கும்‌ சில இடர்ப்பாடுகள்‌ இருந்தன.

என்‌ சகபாடிகள்‌, உடன்‌ பணி புரியும் ஆசிரியர்களுக்கு என்மேல்‌ நம்பிக்கை
இல்லை. அவர்களைப்‌ பொறுத்தமட்டில்‌ நான்‌ ஒரு 'நடை முறைக்கு
ஒத்துவராத பேர்வழி' என்றே என்னை மதித்தார்கள்‌. ஒருவேளை
நானும்‌ அப்படியே இருக்கலாம்‌. மேலும்‌ எனக்கு அனுபவ அறிவு
கிடையாது. ஆனால்‌ எனக்கு அவர்களின்‌ நம்பிக்கைகளிலும்‌,
போதனை முறையிலும்‌ உடன்பாடு இல்லை. இவை எனக்கு
எரிச்சல்‌ தருகின்றன. நான்‌ மேற்கொள்வதுதான்‌ சரியான முறை
என்று நான்‌ உறுதியாகக்‌ கருதினேன்‌. என்னுடைய பையன்கள்‌
என்னை விட்டு ஓடுவதில்லை. அவர்கள்‌ என்னை நேசிக்கிறார்கள்‌.
மதிக்கிறார்கள்‌; எனக்குக்‌ கீழ்ப்படிகிறார்கள்‌. ஆனால்‌ மற்ற
வகுப்புகளிலோ பையன்கள்‌ ஆசிரியர்களைக்‌ கண்டு காதவழி
ஓடுகிறார்கள்‌. அவர்கள்‌ ஆசிரியர்களை முன்னே விட்டுப்‌
பின்னாலிருந்து அவர்களைப்போல்‌ அபிநயம்‌ செய்து எள்ளுவதை
நான்‌ அறிவேன்‌. ஒரு பையன்கூடத்‌ தன்‌ ஆசிரியரிடம்‌ புன்முறுவ
லுடனோ, அன்புடனோ அணுகுவதில்லை. அவர்கள்‌ தங்கள்‌
வகுப்புகளில்‌ பேசாமலும்‌, வெறுப்போடும்‌ எவ்விதச்‌ சலனமும்‌
இன்றியே அமர்ந்திருக்கிறார்கள்‌; வகுப்புகளை விட்டு வெளியே
வந்ததும்‌ குறும்புகளிலும்‌, சண்டை சச்சரவுகளிலும்தான்‌ ஈடுபடு
கிறார்கள்‌. அதைப்‌ பொறுத்தவரையில்‌ நான்‌ என்‌ மாணவர்‌
களுக்குத்‌ தேவையான உரிமைகளை அளித்திருக்கிறேன்‌. வகுப்பு
களிலேயே தங்கள்‌ அமைதி இன்மையைத்‌ தணித்துக்‌ கொள்வதற்கு
இடம்‌ வைத்திருக்கிறேன்‌. ஆகவே அவர்கள்‌ வெளியிலே சென்று
தொல்லை கொடுப்பதில்லை. நான்‌ பையன்களுக்கு மிகவும்‌ இடம்‌
கொடுத்து அவர்களைக்‌ கெடுத்து விடுவதாக மற்ற ஆசிரியர்கள்‌
என்னைக்‌ குறை கூறுகிறார்கள்‌; நான்‌ பையன்களுக்குக்‌ கதைகள்‌
மட்டுமே சொல்வதாகவும்‌, பாடம்‌ போதிப்பதே இல்லை என்றும்‌
கூறுகிறார்கள்.

பையன்களை விளையாட வெளியே அழைத்துச் செல்வதால் வகுப்புகள் கெடுகின்றன் என்கிறார்கள். இருக்கட்டும் போகப் போகத் தெரியும். விளையாட்டுக்களும், கதைகளும் அவர்களுன் கல்வியில் சரிபாதி என்பது என் அபிப்பிராயம்.

நான் மேற்கொண்டுள்ள காரியம் மிகவும் கடினமானது என்பதை நான் அறிந்திருக்க வேண்டும். மறந்துவிடலாகாது; நள்ளிரவு பன்னிரண்டு மணி ஒலித்ததும், என் பகல் கனவு கலைந்தது. கடைசியில் எல்லாம் இறைவனின் கைகளில் தான் உள்ளது. ஆகவே முடிவை அவனது கைகளிலே விட்டுவிட வேண்டும். நாளை தன்னைத்தானே கவனித்துக் கொள்ளும். நான் தூங்கிவிட்டேன்.

---
